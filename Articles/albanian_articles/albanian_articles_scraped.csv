id,title,content,url,category,publishing_date
0,Berisha njofton protestën e radhës në Tiranë: Dita e mosbindjes më të fuqishme që ka njohur Shqipëria,"Kryetari i PD, Sali Berisha ka njoftuar protestën e radhës në datën 23 dhjetor në Tiranë. Gjatë konferencës për shtyp nga selia blu, Berisha tha se “kjo do të jetë protesta më e fuqishme mosbindje civile” në kryeqytet. “Diktatura rrëzohet ose me lëvizje të armatosur siç ndodhi dje me diktatorin gjakatar Bashar Al Asad, ose me mosbindje civile. Opozita shqiptare ka zgjedhur mosbindjen civile si rrugën kryesore, të vetme për të çliruar shqiptarët nga narkodiktatori dhe diktatura e tij që kërkon të marrë njëlloj si Lukashenko mandatin e katërt, të grabisë mandatin e katërt. Ndaj dhe data 23 dhjetor do të jetë dita e mosbindjes më të fuqishme kombëtare që ka njohur Shqipëria gjer sot.
Modalitetet e kësaj mosbindje do përcaktohen nga grupi përgjegjës, por opozitarët dhe demokratët nga mbarë Shqipëria dhe kudo që ndodhen në botë, duhet të bashkohen me 23 në një mosbindje civile që duhet të ketë fuqinë e elektroshokut për regjimin narkodiktatorial të Edi Ramës”, tha Berisha.",https://kohajone.com/politike/berisha-njofton-protesten-e-radhes-ne-tirane/,Policy,
1,"Spiropali: Mozaiku dhe harmonia fetare, pasuri ndër më të çmuarat e Shqipërisë","Në prag të Ditës Ndërkombëtare të të Drejtave të Njeriut, Kryetarja e Kuvendit, Elisa Spiropali, zhvilloi sot në Kryesinë e Kuvendit një takim me krerët e komuniteteve fetare. Në takim ishin të pranishëm Kryetari i Komunitetit Mysliman, Bujar Spahiu, Kryegjyshi Botëror Bektashian, Haxhi Dede Edmond Brahimaj, Arqipeshkvi Metropolitan i Tiranës dhe Durrësit, Imzot Arjan Dodaj, Mitropoliti i Beratit, Hirësia e Tij Asti, Kryetari i Vëllazërisë Ungjillore, Ergest Biti. Kryetarja Spiropali nënvizoi se me rastin e Ditën Ndërkombëtare të të Drejtave të Njeriut, është e rëndësishme të diskutojmë jo vetëm për lirinë e besimit, si një e drejtë e garantuar në Shqipëri, por edhe për rolin e komuniteteve fetare në garantimin e të drejtave të tjera themelore të qytetarëve, duke kontribuar për ndërtimin e një shoqërie më të mirë, më njerëzore, më të drejtë. Mozaiku fetar është një ndër pasuritë më të çmuara të Shqipërisë. Mirëkuptimi dhe harmonia fetare janë një referencë e rendësishme për Shqipërinë, e cila tashmë njihet botërisht si shtëpia e përbashkët e besimeve dhe komuniteteve fetare, dhe ofrohet si shembull e model edhe për vendet e tjera. Mirëkuptimi dhe toleranca fetare shërbejnë edhe si një faktor i kohezionit social të shoqërisë. Por duhet të shërbejnë edhe si një faktor i kohezionit politik dhe si një model prej të cilit politikanët e parlamentarët shqiptarë duhet të mësojnë.Gjuha e dhunës dhe urrejtjes është e papranueshme në shoqërinë tonë. Bashkëpunimi i Kuvendit me institucionet dhe komunitetet fetare duhet të ketë në fokus forcimin e infrastrukturës sociale të shoqërisë, fuqizimin e familjes dhe shëndoshjen e marrrëdhënieve familjare, ofrimin e shërbimeve sociale, njerëzore, arsimore, kulturore dhe eduktive, në luftën kundër dhunës në shoqëri e në familje, mbështetjen e familjeve dhe qytetarëve në nevojë etj. Ky bashkëpunim duhet të ketë në qendër familjen, njeriun dhe qytetarin.",https://kohajone.com/politike/spiropali-mozaiku-dhe-harmonia-fetare-pasuri-nder-me-te-cmuarat-e-shqiperise/,Policy,
2,Jorida Tabaku: Lufta kundër fenomenit bëhet përmes ndërtimit të një ekonomie të drejtë,"Deputetja e Partisë Demokratike, Jorida Tabaku, u shpreh sot se lufta kundër korrupsionit bëhet përmes ndërtimit të një ekonomie të drejtë, me më shumë mundësi për biznesin, kosto më të ulëta dhe më shumë ndershmëri. Në Ditën Ndërkombëtare kundër Korrupsionit, Tabaku u shpreh se kriza e vërtetë, që duket qartë në numrin alarmant të shqiptarëve që zgjedhin emigracionin, buron pikërisht nga korrupsioni i thellë që ka pllakosur çdo cep të vendit tonë. “Korrupsioni është kudo, në çdo institucion. Ti nuk mund të marrësh as shërbimin më të thjeshtë pa një ryshfet. Ky është realiteti i përditshëm i mijëra qytetarëve, të cilët përballen me një ekonomi të rrënuar. Çmimet e ushqimeve janë rritur me 55%, pagat janë më të ulëtat në rajon dhe çdo mundësi zhvillimi mbytet nga korrupsioni”, u shpreh ajo. Sipas Tabakut, “Kadastra është kthyer në një makth, ku të varfrit nuk kanë më as pronat e tyre, ndërsa të pasurit përfitojnë gjithçka”. “Ky është një tjetër shembull i qartë se si buxheti i shtetit është kthyer në një arkë private për një elitë të vogël, ndërsa shumica e shqiptarëve varfërohet çdo ditë. Sa më shumë thellohet varfëria, aq më shumë taksa paguajnë qytetarët, duke u bërë burim i pashtershëm për sistemin korruptiv”, shtoi Tabaku. Sipas saj, “për 11 vite me radhë, socialistët kanë shkatërruar çdo të ardhur të ndershme, duke bërë rrush e kumbulla paratë e shqiptarëve”. “Ndërkohë, shërbimet publike degradojnë dhe qytetarët mbeten pa mbështetje. Sot, Shqipëria është e kapur nga një elitë që sundon shumicën për interesat e një pakice të korruptuar. Parlamenti është kthyer në noter të interesave të kësaj pakice, ndërsa ligjet e “qepura me porosi” nuk përfaqësojnë interesat e qytetarëve. Koha për ndryshim ka ardhur. Paratë e shqiptarëve nuk duhet të shkojnë për një pakicë të privilegjuar, por për mirëqenien e të gjithëve. Ne nuk mund të pranojmë më një sistem që ushqehet nga korrupsioni. Shqiptarët meritojnë një vizion të ri dhe një angazhim për ndershmëri dhe llogaridhënie”, u shpreh Tabaku.",https://kohajone.com/politike/jorida-tabaku-lufta-kunder-fenomenit-behet-permes-ndertimit-te-nje-ekonomie-te-drejte/,Policy,
3,Vijojnë punimet restauruese në Kalanë e Lezhë (FOTO),"“Vijojnë punimet restauruese në Kalanë e Lezhës!
Ekipi i EU4 Culture po punon për të stabilizuar pjesën veriore të murit të kështjellës, e cila ka pasur dëmtime të rënda. 
Pas dekadash përkeqësimi dhe dëmtimeve të tjera nga tërmeti i vitit 2019, kjo ndërhyrje është shumë e rëndësishme për të parandaluar një shembje dhe për të ruajtur strukturën derisa të bëhet resaturimi i plotë. Faza e parë ka filluar me gërmime dhe teste arkeologjike në zonën e ndërhyrjes“, shkruan ministri i Ekonomisë dhe Inovacionit në një postim në rrjetet sociale, ku ka ndarë edhe pamje nga kjo kala.",https://kohajone.com/aktualitet/vijojne-punimet-restauruese-ne-kalane-e-lezhe-foto/,Policy,
4,"Reshjet e dendura të shiut në Tiranë, Veliaj: Nga pastrimi i pusetave te ndihma për qytetarët, ekipet tona në terren","Tirana dhe e gjithë Shqipëria është përfshirë nga reshje të dendura shiu. Përmes një postimi në rrjete sociale, kryebashkiaku Veliaj u bën thirrje qytetarëve që të shmangin lëvizjet e panevojshme, ndërsa shprehet se për çdo problematikë të raportojnë në numrin 112. “Ekipet tona janë në terren për të monitoruar situatën e reshjeve dhe për të siguruar që çdo rrugë e qytetit të jetë e kalueshme dhe e sigurt. Nga pastrimi i pusetave te ndihma për qytetarët! Nëse shihni ndonjë problem në zonën tuaj, raportoni tek aplikacioni “Tirana Ime” ose telefononi 112”, shkruan Veliaj.",https://kohajone.com/politike/reshjet-e-dendura-te-shiut-ne-tirane-veliaj-nga-pastrimi-i-pusetave-te-ndihma-per-qytetaret-ekipet-tona-ne-terren/,Policy,
5,"Rama mbledh Kryesinë e PS, zbulohet fokusi i diskutimit",Kryeministri Edi Rama ka mbledhur ditën e sotme Kryesinë e Partisë Socialiste. Bëhet me dije se mbledhja ka në fokus zgjedhjet e majit 2025. Ndërkohë mësohet se në këtë mbledhje pritet që të zyrtarizohet emri i Bledi Klosit si drejtues politik i qarkut të Dibrës në vend të Blendi Gonxhja. Ministri Blendi Gonxhja është larguar nga ky pozicion për të drejtuar fushatën në zonën e Kombinatit në Tiranë.,https://kohajone.com/politike/rama-mbledh-kryesine-e-ps-zbulohet-fokusi-i-diskutimit/,Policy,
6,"Revista italiane: Zbuloni Shqipërinë, një perlë e fshehur për turistët italianë","Shqipëria, një destinacion magjepsës në Ballkan, po fiton gjithnjë e më shumë popullaritet mes turistëve italianë, shkruhet në një artikull të botuar në revistën italiane “Italia Delight”. Me peizazhet e tij të pacënuara, historinë e pasur dhe kulturën e gjallë, ky destinacion ofron një përvojë unike për ata që kërkojnë një vendpushim ndryshe. Nga plazhet me ujërat e kristalta deri te malet madhështore, Shqipëria është një thesar që pret të zbulohet! Destinacionet turistike që nuk duhen humbur në Shqipëri Riviera Shqiptare: Parajsa e Detit Adriatik
Riviera shqiptare, e njohur edhe si “Perla e Mesdheut”, është një vend i mahnitshëm. Vende të tilla si Ksamili me ujërat bruz dhe Saranda, një qytet i gjallë bregdetar, ofrojnë një atmosferë relaksuese të përkryer për pushime. Parku Kombëtar i Butrintit
Mos harroni të vizitoni Parkun Kombëtar të Butrinti – një vend i trashëgimisë së UNESCO-s, i pasur me histori dhe rrënoja antike. Malet e Thethit dhe të Valbonës
Për adhuruesit e natyrës, Alpet Shqiptare janë një ëndërr. Fshatrat e Thethit dhe Valbonës ofrojnë peizazhe mahnitëse, rrugë spektakolare ecjeje dhe eksperiencë autentike në njohjen e traditave vendase. Tirana, kryeqyteti modern dhe dinamik
Tirana, është zemra e Shqipërisë që rreh. Ndër atraksionet kryesore janë Sheshi Skënderbej, Bunk’Art 2, Muzeu Historik i vendosur në një bunker nëntokësor dhe jeta e gjallë e natës në lagjen e Bllokut. Berati dhe Gjirokastra: Qytetet muze
Këto dy qytete historike njihen si “qyteti i një mijë dritareve” dhe “qyteti i gurit”. Të dyja vendet janë pjesë e trashëgimisë së UNESCO-s, dhe ofrojnë një udhëtim në të kaluarën përmes arkitekturës së tyre unike dhe traditave kulturore të ruajtura mirë. Shqipëria është një destinacion i përkryer për ata që kërkojnë pushime plot aventura, kulturë dhe relaks. Me bukurinë e saj natyrore, kuzhinën e shijshme dhe komoditetin e ofertave të saj, është koha e duhur për të zbuluar këtë vend të bukur. Nëse jeni duke planifikuar pushimet verore apo një arratisje dimërore Shqipëria ju mirëpret krahëhapur./ Italia Delight",https://kohajone.com/aktualitet/revista-italiane-zbuloni-shqiperine-nje-perle-e-fshehur-per-turistet-italiane/,Policy,
7,Edi Rama uron nga Ura e Kadriut një javë të mbarë!,"Sot, kryeministri Rama, ka uruar një javë të mbarë me Urën e Kadriut: “Nga Ura e Kadiut në Përmet, ku bashkohet madhështia e natyrës me atë të një monumenti kulture, ju uroj një javë të mbarë”.",https://kohajone.com/aktualitet/edi-rama-uron-nga-ura-e-kadriut-nje-jave-te-mbare/,Policy,
8,"Veliaj: Në Ditën e Rinisë nderojmë dy të rinj si Esmeralda dhe Albani, krenaria e Sport Klub Tiranës…","“Në Ditën e Rinisë nderojmë dy të rinj si Esmeralda dhe Albani, krenaria e Sport Klub Tiranës dhe e Shqipërisë! Medalja e mirënjohjes është simboli ynë i falënderimit për talentin, përpjekjet dhe flamurin që ngrihet për ju. Ky është vetëm fillimi i sukseseve tuaja!”- shkruan Erion Veliaj në profilin e tij në facebook.",https://kohajone.com/aktualitet/veliaj-ne-diten-e-rinise-nderojme-dy-te-rinj-si-esmeralda-dhe-albani-krenaria-e-sport-klub-tiranes/,Policy,
9,Berisha: Homazh për studentët e Dhjetorit ‘90!,"Nga Sali Berisha*- Homazh për studentët e Dhjetorit ‘90! Çdo fillim Dhjetori, unë si njeri nga ata që pata fatin unik në jetë të isha deshmitar pjesëmarrës, apo dhe protagonist i Revolucionit Demokratik Paqësor të Dhjetorit ‘90, e përjetoj me rritje të adrenalinës, shtrëngatë emocionesh të forta, të një lloji krejt të veçantë, nga çdolloj tjetër që ngjallin kujtimet dhe përjetimet e shkuara dhe fluturimthi kapërcej mbi vite dhe dekada e rikthehem në ato ditë. Në muret e kujtesës sime, janë të gdhendura si me daltë, të gjitha pamjet unike, skenat, studentët, guximi, trimëria, entuziazmi i papërmbajtur i tyre, fytyrat e tyre herë të trishtuara, të zbehta e të mavijosura nga grushtat, shqelmat apo shkopinjtë e gomës te falangave te rregjimit,dhe herë të tjera të shndritshme dhe plot me diell, nga ngazëllimi, entuziazmi dhe gëzimi i papërmbajtur, zërat e tyre kumbues, të çjerrë, por ndonjëherë edhe kafshues nga zemërimi, veshjet, mbledhjet, takimet, bisedat, sallat, mensat, dhomat e godinave të studentëve ku mblidheshim. Si në filma, më dalin para syve, demonstrata e paradites të 9 dhjetorit, sampistët, policët,ushtarët, fytyrat e tyre të vrerosura, uniformat, shkopinjtë, lopatat, kundragazet, kallashet, vringëllimi i armëve, blindat e tyre, shiu, të ftohtit, balta e atyre ditëve, rrugët, sheshet e Qytetit Studenti. Në kujtesë më vijnë të freskëta, të gjalla, takimet me Liderin e Lëvizjes, Azem Hajdari dhe me bashkëpunëtorët e tij, si dhe me pedagogë, intelektualë, studentë dhe qytetarë të tjerë, mitingjet e papërsëritëshme dhe festa e 11 dhjetorit në Qytetin e Lirisë, ngashërimet, lotët e gëzimit, përqafimet me njëri-tjetrin e të njohurve dhe të panjohurve në shesh, si në një dehje apo ekstazë kolektive, përndritja e fytyrave të mijëra qytetarëve për fitoren historike të studentëve “liberatorë” dhe mbarë shqiptarëve. Të gjitha këto, unë i kam përjetuar me aq forcë ato ditë, sa që edhe sot pas 30 vitesh, sa herë më vijnë në mëndje e  më çfaqen para syve, më duken sikur i kam parë, i kam jetuar dhe kanë ndodhur tashmë jo dekada, por vetëm disa muaj më parë. Ato ishin dhe mbeten në kujtesë momente, orë, ditë të rrebesheve emocionale ndjesore më të fuqishme, më të veçanta që kam perjetuar ndonjëherë dhe të një energjie pozitive, rrezatimi të papërsëritshëm, të asaj kohe të bekuar, të një mrekullie, të jetuar kurrë më parë. Ajo ishte mrekullia e ngritjes në këmbë e ringjalljes së befasishme dhe të pabesueshme,  fillimisht të studentëve me në krye Azem Hajdarin dhe, fill mbrapa e qytetarëve të Tiranës, gjer atëherë ndër njerëzit më të shtypur, më të frikësuar, më të mjeruar, më të izoluar dhe më të vetëharruar të kësaj toke. Kanë kaluar 30 vite nga ato ditë, netë, mëngjese të lagëta të ftohta e gri të Dhjetorit ‘90 dhe për mua, por besoj edhe qindra dhe mijra të tjerë si unë, pavarësisht se çfarë momentesh, çastesh, ndodhish edhe ngjarjesh personale, familjare, sociale, politike qoftë edhe të paimagjinueshme  që kemi përjetuar më vonë ndër vite, ato të atyre ditëve kanë mbetur thesari shpirtëror më i çmuar i jetës sonë. Personalisht, që nga ajo kohë, unë kam përjetuar ngjarje të mëdha e të jashtëzakonshme, që ndofta nuk kisha guxuar me fantazinë time ti rrokja më parë. Kosova është bërë e lirë, ideali më sublim i jetës sime! Shqipëria anëtare e NATO-s, kërkesa e parë e madhe, pa kthim, që në javën e parë të qenjes time në politikë! Por, ato katër ditë e netë të bekuara, të para të revolucionit demokratik, të dhjetorit 1990, ishin ditët e gjenezës së lirive tona, ishin nëna që lindi ditët e tjera të mëdha të kombit tonë tri dekadat e fundit, ditët e kthesës së madhe për Shqipërinë dhe për mbarë kombin shqiptar dhe historinë e tyre drejt lirisë. Ato ditë, për mua dhe çdo shqiptar tjetër liridashës, ndanë jetën tonë në liri nga ajo ne diktaturë siç ndan agu diten nga nata. Ndaj, ato dite janë ditëlindja e lirive tona,lindja jonë  per se dyti  në liri. Falë tyre, ne që kaluam dekada në diktaturë, kemi një jetë të dytë, jetë të vërtetë si njerëz të lirë. Ato ditë, unë kam parë më shumë se asnjëherë në jetën time maja guximi njerëzor, llave entuziazmi të papërmbajtur, lumenj lotësh gëzimi festiv të njerëzve më së fundi të lirë, por të gjitha keto të gërshetuara dhe me dhune të egër dhe terror policor. Ditët e Revolucionit Demokratik të Dhjetorit ‘90 ishin ditë të ftohta, me shi dhe erë, në të cilat udhëtoja rrugëve plot baltë të Qytetit Studenti, i shoqëruar për koincidencë, që në fillim nga Besnik Mustafaj, në çdo hap të ditës së parë dhe ditëve të tjera, nga studentë dhe, më pas, nga intelektualë, qytetarë të tjerë, të njohur dhe të panjohur më parë po ndonjëherë edhe vetëm me Lilin dhe gjithnjë nga Dema, kushëri i imi, i cili për çështje sigurie dhe bindjet e tij, nuk ndahej asnjëherë nga unë. Ato ditë, unë kaloja me orë të tëra midis grupeve të vogla, por herë herë, edhe dhjetëra e qindra, mijëra studentëve dhe qytetarëve, nga të cilët vetëm disa syresh mund t’i kisha njohur më parë, diskutoja, debatoja, ndaja mendime dhe u drejtohesha edhe me ndonjë fjalim të shkurtër, pa e pas marrë kurrë më parë fjalën në publik. Si pedagog, kisha ligjëruar para studentëve në auditore dhe klasa, qindra dhe mijëra herë, por para një publiku tjetër, as edhe njëherë të vetme. Në ato fjalime, belbëzitje të miat të para publike, bëja te pamunduren që ato të mos ngjasonin me fjalimet e zyrtareve te rregjimit të dallonin prej tyre ne gjithçka e që me fjale qe buronin nga zemra te sillnin nje melodi te re ne veshet e qytetarëve. Ato ishin ditët e fillimit që unë, së bashku me studentët, liderin e lëvizjes së tyre, Azem Hajdari, i pari në historinë e vendit, i zgjedhur direkt nga sheshi i betejës, nga bashkëmoshatarët e tij, me pedagogët dhe intelektualët e tjerë përpiqeshim të mirrnim përgjegjësitë, të kontribuonim, të hidhnim së bashku hapat e fillesës drejt kohës së panjohur për ne, kohës së lirisë, duke e pas patur atë, gjer atëherë, më së shumti si aspiratë apo si të thuash, si instikt dhe jo si një realitet të njohur pra, në fakt, si një univers që duhej ndërtuar. Ajo që ndodhi ato ditë, mendoj se ishte para së gjithash, lëvizja e mrekullisë së vërtetë shqiptare kombëtare por, po të kemi parasysh se ku ishim katandisur ne shqiptarët, ajo lëvizje ishte edhe e një mrekullie të vërtetë njerëzore individuale. Ajo, ishte një shpërthim i papritur dhe i papërmbajtur i aspiratave, idealeve të ndrydhura të lirisë, të rinisë studentore, të qënieve njerëzore që kishin lindur, rritur si skllevër të diktaturës më të egër që Europa kishte njohur, që nuk dinin se ç’ishte liria, dinjiteti, prona, dhe në qindra e mijëra raste, as dhe vetë Zoti. 28 nëntori i vitit 1912 ishte ditëlindja e re e kombit dhe Shqipërisë, 28 nëntori i vitit 1944 ishte vertet dita e çlirimit nga një pushtim i huaj 5 vjeçar por dhe dita e zëvendesimit te tij me pushtimin e brendshëm me të egër në histori 45 vjeçar, kurse 8 dhjetori 1990 ishte ditelindja e lirisë së shqiptarëve pas 45 vite shtypje të egër në diktaturën staliniste të Enver Hoxhës, Hitlerit shqiptar të Pas Luftës së Dyte Botërore. Të shihje dhe dëgjoje, të përjetoje atë çka unë me të dy miqtë e mi dhe një grusht qytetarësh pamë, dëgjuam, përjetuam paraditen e datës 9 dhjetor të vitit 1990, sapo arritëm të jemi vetëm pak metra larg nga balli i protestës së studentëve, të udhëhequr nga Azem Hajdari,ne Rrugen e Elbasanit ne mes te Tiranes,një revolte te vërtet në pamje të parë, epike ne guximi e saj por tragjike në vetminë e saj, ti, papritur beheshe dëshmitar i një skene sa mahnitëse për trimërinë e studentëve aq edhe barbare për dhunën policore ndaj tyre. Ato, ishin ditët e një mrekullie çudiberese e cila më nxorri mua por edhe qindra e mijëra shqiptarë,pa prite dhe pa kujtuar nga honet e dëshpërimit dhe të pesimizmit e  zhgënjimit më të thelle të njeriut, në kreshtat më të larta të shpresës, besimit dhe optimizmit që une as në ëndërr ndonjëherë nuk i kisha parë. Ne, që përjetuam pathosin e atyre ditëve na dukej se u ngritëm me krahë, si feniksi nga shkrumbi dhe hiri në Zenit. Magjinë, pathosin e atyre ditëve, të pandjerë dhe jetuar ndonjëherë tjetër, sot unë nuk gjej dot fjalë që të përshkruaj. Isha ne një gjëndje euforie, pothuaj dehje  që nuk e kisha provuar kurrë më parë, në të cilën më dukej se unë nuk ecja, nuk rendja, por si të thuash, kisha humbur peshën, fluturoja. E pabesueshmja ishte bërë reale, tokësore kishte pushtuar te gjithe qenjen time. Njeriu, ditë si ato, sa magjepsëse me agimet e tyre mahnitëse të lirisë, me zhvillimet intensive, të papriturat, befasitë e tyre, po aq dhe epike me guximin dhe trimërinë e heronjve të tyre studentë dhe studente, mund të ketë fatin, t’i përjetojë vetëm një herë në jetë. Ato ishin ditët që ndanë epokat! Ditët që ndajnë epokat, takohen rrallë, shumë rrallë, mundet dhe kurrë ose vetëm një herë në disa gjenerata. Ne ishim gjenerata që i përjetuam  i perqafuam ato! Ishim të bekuar! Vite më parë, ne kishim dëgjuar për kryengritjet e të burgosurve politikë në burgun e tmerrshëm të Spaçit e të Qafë Barit, por jehona e tyre ishte bere therrime ne  muret e trasha dhe të larta, të bunkerit te frikës dhe të heshtjes në të cilin lëngonim të pashpresë. Gjatë vitit 1990 Shkodra, në fillim të janarit, kishte hequr shtatoren e Stalinit. Pjesëmarrësit ishin arrestuar, torturuar barbarisht në qeli. Në fundin e janarit, në Tiranë u realizua demostrata e heshtjes. Për të dalë, dolëm, dhe sheshin pothuaj e mbushëm, por siç e nisëm edhe e sosëm, në heshtje dhe vetëm në heshtje. Në Kavajë, në mars, kishin shpërthyer protestat  qytetare anikomuniste te guximshme me përballje të forta me sambistët e regjimit por, sado i fuqishëm zëri i revoltës se qytetarëve te pamposhtur te Kavajes,aty, ai përsëri mbetej jashtë metropolit të pushtetit. Tirana lëvizi, si asnjëherë në historinë e saj, në fillim të korrikut 1990, shpërtheu me kryengritjen paqësore, kryesisht të rinisë punëtore, hyrjen e mijëra të rinjve në ambasada. Kjo kryengritje, vërtet përmbysi Murin e Berlinit, ngriti peshë zemrat tona, por brenda pak ditëve, diktatori i fundit përcolli jashtë vendit kryengritësit dhe rindërtoi përsëri Murin e zi.  Kurse  ne të tjeret, shpirtndezur dhe zemërthyer, siç thotë Edgar Allan Poe, u rikthyem të strukur ne letargjinë nga e cila na zgjuan kryengritesit e 2 Korrikut 1990 dhe paguam ndrojtjen, strukjen, apatinë tonë të pafalshme. Vetëm dy ditë para fillimit të lëvizjes, ata studentë liberator, lideri i tyre, Azem Hajdari, tashmë tribun në sytë e mi dhe shumë shpejt të mbarë shqiptarëve, por edhe të botës, kishin qenë studentë të thjeshtë. Ata të topitur nga jeta e përditëshme e  të mbërthyer nga skamja, kotësia e dhimbjet e kohës, lëviznin në automatin e jetës se zbrazur universitare, të kontrolluar në çdo cep të saj nga regjimi diktatorial. Kurse dy ditë më vonë qytetarët e Tiranës do të shpallnin Azemin tribun të lirisë dhe bashkëstudentët e tij “engjëjt e demokracisë”, sepse, ata të tillë u shpërfaqën në qiellin gri të erret të atij fillim dimri të vitit 1990. Në të vërtetë, fjalët, epitetet, cilësorët, krahasimet nuk mund të mjaftonin për të përshkruar ogurin e bardhë, trimërinë, guximin e tyre, shpresat që ringjallën ata tek shqiptarët. Ka gjithnjë një debat për aktin e tyre. Sot, janë të shumtë  edhe nga ata vetë, që refuzojnë të pranojnë se janë heroizuar ndonjëherë. Kurse, unë që pata fatin pothuaj në orët e para të jem se bashku me Besnik Mustafën dhe Kujtim Çashkun para ballit te protestës së tyre, t’i takoj vetem pak minuta pas sulmit brutal të forcave të rendit, të bashkëpunoj me ta në çdo etapë, moment të veprimtarisë së tyre për tre ditë por edhe më vonë, mendoj se ata ishin heronj. Të gjithë ata, që unë gjeta në demostratë në mëngjesin e datës 9 dhjetor 1990, në Rrugën e Elbasanit, ishin heronj sepse, natën e datës 8 dhjetor, kishin dalë në Tirane ne protestën e tyre  te pare antikomuniste jo të heshtur siç dolëm në janar të 1990, por me parrulla të fuqishme kundër diktaturës. Ata, kishin kërkuar dhe arritur t’i paraqesin kërkesat e tyre me një përfaqësi atë natë Presidentit të vendit, e kishin detyruar atë, me revoltën e tyre, për herë të parë në jetën e tij, të dilte pas mesnate, nga shtëpia për t’i takuar te revoltuarit. Madje, ai ju premtoi se, të nesërmen në ora 17:00, do t’i takonte në qytetin  Studenti. Por atyre, pas atij takimi krejt të veçantë në llojin e tij, Ramiz Alia, sikur të kishin qenë në takim tek Makbethi, u kishte nxjerrë në pritë tek ktheheshin në fjetoret e tyre , sambistët të drejtuar nga Ministri i Brendshëm, Hekuran Isai për t’i rrahur barbarisht, me shpresën se duke i shtruar me dajak, do të detyroheshin të harronin takimin dhe kërkesat e tyre. Studentet e atyre diteve që ndanë historinë, janë heronj sepse, pas atij terrori të pabesë dhe shtazor të orës 02:00 të mëngjesit, të datës 9 dhjetor, pa mbyllur sytë tërë natën, të tronditur nga një shtet kundër, nuk u tutën, nuk u strukën, por mblodhën forcat dhe u ranë brirëve të guximit e dolën përsëri, ballë për ballë, në sheshin e duelit, në orën 8:00 të mëngjesit u nisën në protestë, për t’i pushtuar regjimit Sheshin Skëndërbeu, sheshin e pushtetit. Unë i gjeta në rrugë per aty! Aty, në rruge midis Liceut Artistik dhe ish Muzeumit Lenin-Stalin, tashmë kisha para vehtes jo një, dy, apo një grusht heronjsh, por disa qindra e mbase njëmijë syresh pra, aq shumë heronj prej të vërteti, sa që nuk i kisha parë në filmat apo lexuar në libra gjithë jetën time. Studentet e Dhjetorit ‘90, ishin heronj sepse, asnjëri prej tyre nuk e dinte se çfarë do të ndodhte me të apo me ata pas 10-30 apo 60 minutave, pa lëre të nesërmen. Ata ishin aty, me thirrjet, gjokset e tyre, sfidues, të gatshëm për përballje dhe të rrethuar nga të gjitha anët me polici, sambista si egersira,sigurimsa te pa shpirt e ushtri të regjimit komunist më mizor të Europës së pasluftës. Ndofta ata ne ate vetmi te akullt edhe  e parandjenin se, kushtrimi i tyre do të ushtonte e do të zgjonte shpirtrat e ndrydhur te mbare  shqiptarët Studentet liberator, ishin heronj sepse, pavarësisht nga kjo, ata qëndronin sfidanté e te vendosur si misionarë te pepur, pararendës të një ndryshimi epokal në historinë e kombit dhe vendit të tyre. Askush nuk duhet të harrojë se në vitin 1990, diktatura komuniste ishte vërtet një pushtet i dobësuar dhe i lodhur, por, përsëri, ajo vriste dhe ekzekutonte në kufij, çdo javë, bashkëmoshatarë të tyre, madje edhe zvarriste barbarisht, në rrugët dhe sheshet e qyteteve Sarandë, Shkodër, Gjirokastër, Korçë kufomat e tyre, të bërë shoshë nga breshëritë e rojeve te kufirit. Studentet guximtar te atyre ditve  ishin heronj sepse, për më shumë se 36 orë të vetëm, pa përkrahje ata i qëndruan dhëmb për dhëmb dhe ballë për ballë  diktaturës komuniste. “Ah, sikur të kishim qenë në Shkodër”, do të ishte një nga thirrjet psherëtime që do të lëshonte Azem Hajdari, në oborrin e ndërtesës së parë të Qytetit Studenti, rreth 20 minuta pas dhunës brutale të policisë ndaj tyre, në paraditen e dates 9 dhjetor. Kjo sepse, në protestën e tyre, në tërësi nuk kishin ardhur studentët që nuk banonin në konvikte, as pedagogët e tyre apo qytetarët e Tiranës. Prandaj them heronj, se të jesh trim në vetmi është dy herë trimëri! Ata ne i gjetëm te pampshtur! Rikujtoj ketu se, vetem 20 minuta pas dhunës më të egër që u ushtrua ndaj tyre në Rrugën e Elbasanit, paraditen e datës 9 dhjetor, në të cilën unë isha dëshmitar, pa mjekuar ende plagët e shkopinjve, lopatave, plumbave të gomës në trupin e tyre dhe të pushtuar edhe nga ndjenja e braktisjes, trima dhe te paepur, ata do të mblidhnin me shpejtësi forcat dhe do t’i jepnin ultimatumin, e parë dhe historik, Ramiz Alisë  me të cilin do të thyenin atë dhe regjimin e tij policor, ose lironi protestuesit studentë të burgosur, ose në orën 15:30 do të zbresim në sheshin Skënderbej dhe do të bëjmë çdo gjë copë e thërrime”. Pikërisht se ata ishin të tillë, duke patur për armë të vetme guximin, nuk u mposhten dhe nuk u dorëzuan, por i kallën datën regjimit dhe me shpejtesi ndezën peshë zemrat e të rinjve dhe të qytetarëve të Tiranë, dhe si luanë të vërtetë, këputën në mes sistemin monist më ç’njerëzor që shqiptarët kishin njohur në tërë historinë e tyre. Vërtet ata qindra studentë lëvizjen e tyre e nisën si me kërkesa ekonomike por, arritën me një taktikë, shkathtësi e guxim dhe vizion të kristaltë, të tregonin që në krye të rradhës se, nuk kishin dalë në protestë për një gotë çaj më shumë, siç do t’i thoshte në takimin e mesnatës së datës 8 dhjetor Lideri i tyre Azem Hajdari, Presidentit të vendit. Ata po protestonin  për fatet e lirisë së vendit të tyre dhe të shqiptarëve në tërësi. Engjëjt e Demokracisë, ishin misionarë dhe vizionarë pararendes te nje epoke  sepse, që në protestën e parë ata shpallen si moto te  revolucionit të tyre, “Liri-Demokraci”, “Shqipëria si Europa”, thirrje këto që buronin nga thellësitë e shpirtit të tyre rinor, të bashkëmoshatarëve, por edhe nënave, baballarëve, motrave, vëllezërve të tyre, si dhe të qindra, mijëra shqiptarëve që për këto ideale kishin sakrifikuar rininë dhe jeten e tyre gjatë kalvarit të egër komunist. Ishin ato thirrje që, me shpejtësi të rrufeshme , do të zgjonin, ringjallnin dhe ndriçonin mendjet dhe shpirtrat e ndrydhur të shqiptarëve. Ato, ishin kohërat kur ata hynë në “hall of fame” të heronjve tanë, hynë të gjallë si të pavdekshëm në panteonin e lirisë te shqiptareve për të lënë aty thesarin, arritjen më të çmuar të jetës së tyre dhe për t’u rikthyer, pas përmbushjes së misionit, në vdekatarë, ashtu siç jemi të gjithë. Liberatorët tanë ishin heronj sepse, në vendosmërinë e tyre për sakrifica sublime, vazhduan betejën gjer në fitoren e idealeve të tyre demokratike. Si misionarë, ata, me guxim udhtuan në mbarë vendin, duke mbjellé shpresën ne zemrat e shqiptarve në mbarë qytetet dhe fshatrat e Shqipërisë, themeluar pluralizmin politik, degët e Partisë Demokratike të Shqiperisë, Studentet e Dhjetorit ‘90 ishin heronj sepse, në shkurt të vitit 1991, do të ngujoheshin, ndryheshin per aktin më sublim atë të vetflijimit, ne grevën e  urisë, për çlirimin e shqiptarëve nga kulti i Hitlerit shqiptar të pasluftes, Enver Hoxhës kulti më poshtërues, që kishte pushtuar shpirtin dhe mëndjet, rrugët, sheshet, shkollat, letrat, artet shpatet e maleve dhe shtëpitë  e tyre. Ata ishin heronjtë e mi, por jo vetëm të mitë, por të mbarë shqiptarëve në Shqipëri, në Kosovë, Maqedoni dhe kudo në botë që duan lirinë mbasi, pa një Shqipëri të lirë nuk mund të kishim një Kosovë të lirë apo shqiptarë të lirë në rajon. Por, të gjithë ata që me kalimin e viteve do të ishin si gjithe te tjeret  burrë, grua, prind, nënë, baba, specialist, punonjës, intelektual, politikan përsëri do të mbeteshin njerëz fatlumë. Kjo sepse, ata ne vitet e para të rinisë merituan titullin më të lartë, liberator. Ata patën fatin të jenë pjesëmarrës te asaj lëvizje që me shpejtësi zëri do shndërrohej në uraganin e revolucionit demokratik më të fuqishëm që Shqipëria kishte njohur në historinë e ve. Llava e guximit, energjisë se tyre ne kete revolucion  theu, shembi  në mënyrë paqësore monizmin hoxhist, monizmin më jetëgjatë, më ekstrem e  te pashpirt të Europës, dhe rrëzoi përsëri, por kësaj here përfundimisht, Murin e Berlinit në Shqipëri. Por sot pas 34 vitesh arritjet epokale te revolucionit demokratik te viteve ‘90-të janë zëvendesuar me diktaturën e drogës, krimit, vjedhjes se qytetarëve nga pasardhesi direkt i  bllokmenëve hoxhist narkodiktatori Edvin Kristaq Rama. Sot pas 34 vitesh, të gjitha pushtetet janë në duart e një njeriu, zgjedhjet janë thjesht një farsë elektorale në Shqipëri, mosbindja civile në betejë pa kthim është vendimtare për shpëtimin e Shqipërisë. Nderim përjetë, Azem Hajdarit dhe studenteve liberatorë të Dhjetorit ‘90. Azem, ti je gjallë! sb *Ripublikohet me pak ndryshime",https://kohajone.com/forum/berisha-homazh-per-studentet-e-dhjetorit-90-2/,Policy,
10,"Dhjetori i festave, çel siparin në Sarandë me fëmijët, për të kulmuar në një natë magjike","Dhjetori i festave çel siparin edhe në Sarandë, duke ftuar të parët në këtë skenë fëmijët, llamburitjen më të bukur të gësimit që sjelli ky muaj festash. Kreu i ekzekutivit, Edi Rama ka ndarë në rrjetet sociale një video, përmes së cilës përcillet e plotë kjo çelje e sezonit të festave të fundvit në qytetin bregdetar. Fëmijë me veshjet festive dhe me kandilë në duar vrapojnë për të sjellë lajmin e mirë, atë të ardhjes së festave. Ata e hapën festë, për t’u bërë pjesë e saj së bashku me prindër, vëllezër e motra, me gjithë qytetin e Sarandës që u bë pjesë e kësaj panorame festive. Kryetari i bashkisë së këtij qyteti, Oltion Çaçi, i shoqëruar edhe nga drejtuesi politik i qarkut Vlorë i Partisë Socialiste, Bledi Çuçi iu bashkuan skenës magjike, ku fëmijët dhe muzika sollën atmosferën festive plot gëzim dhe dashuri. Çaçi bashkë me fëmijët bënë numërimin mbrapsht nga dhjeta te numri një duke shenjuar momentin kulmor të ndezjes së dritave të pemës së Krishtlindjes dhe Vitit të Ri në qytetin bregdetar. Fëmijë dhe qytetarë u mbldhën në sheshin qendror të qytetit të Sarandës, duke festuar ndezjen e dritave shumëngjyrëshe si dhe duke shijuar shfaqjen me këngë e kërcime. Dekori i këtij viti është shtrirë gjithashtu përtej qendrës dhe këtë vit ka risi që mbeten për t’u zbuluar si nga banorët, ashtu edhe turistët e shumtë që vizitojnë këtë qytet bregdetar në çdo periudhë të vitit. AV",https://kohajone.com/aktualitet/dhjetori-i-festave-cel-siparin-ne-sarande-me-femijet-per-te-kulmuar-ne-nje-nate-magjike/,Policy,
11,"Ministri i Pushtetit Vendor, Arbjan Mazniku në Ditën e Rinisë: Rinia po flet, dëgjohet dhe forcë vendimmarrje politike","Ministri i Pushtetit Vendor, Arbjan Mazniku flet në Ditën e 8 Dhjetorit-Ditës së Rinisë. Shiko videon",https://kohajone.com/aktualitet/ministri-i-pushtetit-vendor-arbjan-mazniku-ne-diten-e-rinise-rinia-po-flet-dhe-degjohet/,Policy,
12,"Rama: Shkolla “Adem Haxhija” në Postribë, ofron një mundësi të rinjve t’i kushtohen sportit","“Shkolla e mesme e bashkuar “Adem Haxhija” në Postribë të Shkodrës, është një nga shkollat ku po investohet në terrene sportive falë bashkëpunimit me Ministrinë e Arsimit, duke iu dhënë mundësi të rinjve të afrohen dhe ushtrojne më tepër disiplinat sportive”, shkruan Rama në postimin e tij në mediat sociale, përmes së cilës ai promovon punën e bërë për krijimin e terreneve sportive të kësaj shkolle dhe ofrimin e mundësisë së këtyre të rinjve, për t’u angazhuar në veprimtari sportive, si qasje për zhvillimin e pasionit për disiplina të ndryshme sportive. Ambientet sportive, duke marrë një vëmendje të shtuar, jo vetëm janë shprehje e interesimit të shteti, për të modernizuar shkollat dhe për t’u ofruar nxënësve kushtet e standardeve evropiane. AV",https://kohajone.com/aktualitet/rama-shkolla-adem-haxhija-ne-postribe-ofron-nje-mundesi-te-rinjve-ti-kushtohen-sportit/,Policy,
13,VOA: Kryengritësit morën Damaskun duke i dhënë fund sundimit të hekurt 50 vjeçar të familjes Assad,"Qeveria e Presidentit sirian Bashar al Assad ra të dielën përballë një sulmi të rrufeshëm të kryengritësve që morën kontrollin mbi Damaskun, ku turmat dolën në rrugë për të kremtuar fundin e 50 viteve të sundimit të hekurt të familjes Assad. Televizioni shtetëror sirian transmetoi një video deklaratë të një grupi burrash duke thënë se presidenti Bashar al Assad është rrëzuar dhe të gjithë të burgosurit ishin liruar. Burri që lexoi deklaratën tha se grupi i opozitës, i njohur si “Dhoma e Operacioneve për Pushtimin e Damaskut”, u bëri thirrje të gjithë luftëtarëve kryengritës dhe qytetarëve që të ruajnë institucionet e “shtetit të lirë sirian”. Deklarata u publikua disa orë pasi shefi i një grupi vëzhgues të luftës së opozitës siriane tha se Assadi ishte larguar nga vendi duke ikur përpara kryengritësve që thanë se kishin hyrë në Damask pas një përparimi jashtëzakonisht të shpejtë në të gjithë vendin. Shumë prej banorëve të kryeqytetit po u dukej e pabesueshme shpejtësia me të cilën Assadi humbi kontrollin e tij në vend pas gati 14 viteve të luftës civile që la pas vetes qindra mijëra të vrarë dhe zhvendosi gjysmën e popullsisë së vendit prej 23 milionësh. Kryeministri sirian Mohammed Ghazi Jalali tha në një video deklaratë se qeveria është e gatshme t’i “shtrijë dorën” opozitës dhe t’ia kalojë funksionet e saj një qeverie kalimtare. Ai më vonë i tha rrjetit televiziv saudit Al-Arabiyya se nuk e di se ku janë Assadi dhe ministri i mbrojtjes. Ai tha se humbi komunikimin me Assadin të shtunën vonë. Rami Abdurrahman i Vëzhguesve Sirian për të Drejtat e Njeriut tha për agjencinë e lajmeve Associated Press se Assadi fluturoi të dielën nga Damasku. Assadi është akuzuar për krime lufte dhe krime kundër njerëzimit, duke përfshirë një sulm me armë kimike në vitin 2013 në periferi të kryeqytetit. Nuk pati asnjë koment të menjëhershëm nga Irani, i cili kishte qenë mbështetësi më i vendosur i Assadit. Ambasada iraniane në Damask u grabit pasi me sa duket ishte braktisur. Pamjet treguan xhama të thyer dhe dokumente të shpërndara në hyrje të saj. Forcat opozitare nuk kishin hyrë në Damask që nga viti 2018, kur trupat siriane rimorën zonat në periferi të kryeqytetit pas një rrethimi shumëvjeçar. Një natë më parë, forcat opozitare morën qytetin qendror të Homsit, i treti më i madhi i Sirisë, pasi forcat qeveritare e braktisën atë. Qyteti ndodhet në një kryqëzim të rëndësishëm midis Damaskut dhe provincave bregdetare të Sirisë, Latakia dhe Tartus, baza e mbështetjes së udhëheqësit sirian dhe një baze strategjike detare ruse. Rebelët kishin pushtuar tashmë qytetet Aleppo dhe Hama, si dhe pjesë të mëdha të jugut, në një ofensivë të shpejtë që filloi më 27 nëntor. Përparimet në javën e kaluar ishin më të mëdhatë në vitet e fundit nga grupet opozitare, të udhëhequra nga një grup që e ka origjinën në Al-Kaida dhe konsiderohet një organizatë terroriste nga Shtetet e Bashkuara dhe Kombet e Bashkuara. Në përpjekjet e tyre për të rrëzuar qeverinë e Assadit, kryengritësit, të udhëhequr nga grupi Hayat Tahrir al-Sham, ose HTS, kanë hasur në rezistencë të paktë nga ushtria siriane/VOA/",https://kohajone.com/aktualitet/voa-kryengritesit-moren-damaskun-duke-i-dhene-fund-sundimit-te-hekurt-50-vjecar-te-familjes-assad/,Policy,
14,"Ambasadori i BE, Silvio Gonzato uroi sot 8 Dhjetorin, Ditën e Rinisë","Ambasadori i Bashkimit Evropian, Silvio Gonzato uroi sot 8 Dhjetorin, Ditën e Rinisë. “Gjatë këtij viti, kam pasur rastin të takoj shumë të rinj shqiptarë të talentuar. Energjia, idetë dhe angazhimi i tyre mund ta shtyjnë vendin më tej në rrugën drejt BE-së”, theksoi Gonzato. “Integrimi i Shqipërisë në Bashkimin Evropian varet gjithashtu nga përfshirja aktive dhe zërat e qytetarëve të ardhshëm të BE-së. Nëse aspironi ta shihni vendin tuaj si pjesë e familjes evropiane, bëjeni zërin tuaj të dëgjohet dhe kontribuoni përmes përkushtimit, edukimit dhe pjesëmarrjes tuaj aktive në shoqëri”, u shpreh Gonzato. “Evropa është këtu për t’ju qëndruar pranë dhe do të vazhdojë t’ju mbështesë në realizimin e ëndrrave tuaja këtu në Shqipëri. BE-ja është e përkushtuar për krijimin e mundësive, forcimin e arsimit dhe ndërtimin e një shoqërie ku të rinjtë shqiptarë mund të lulëzojnë dhe të formojnë të ardhmen e ndritur që meritojnë”, theksoi Gonzato. /r.e/ ATSH",https://kohajone.com/aktualitet/ambasadori-i-be-silvio-gonzato-uroi-sot-8-dhjetorin-diten-e-rinise/,Policy,
15,"8 Dhjetori, Meta: Liria dhe demokracia janë nën agresionin e një regjimi të dhunshëm","Presidenti i Partisë së Lirisë, Ilir Meta uroi sot 8 Dhjetorin, Ditën Kombëtare të Rinisë. Meta publikoi një video në rrjetet sociale, teksa shpreh “mirënjohje të veçantë ndaj Lidershipit Heroik të Azem Hajdarit, të gjithë djemve dhe vajzave, që 34 vite më parë, duke vrarë frikën i prinë me guxim, kurajë e patriotizëm Lëvizjes Studentore që e futi Shqipërinë në rrugën e Lirisë dhe të Demokracisë”. “Unë besoj shumë në shpirtin energjik të të rinjve të Shqipërisë për të marrë në dorë fatet e tyre dhe të mbarë vendit, sot më shumë se kurrë, kur pluralizmi politik, liria dhe demokracia janë nën agresionin e një regjimi të dhunshëm”, thekson Meta në një postim në rrjetet sociale. Meta nënvizon se, “kjo është rruga për të ndaluar shpopullimin dhe garantuar një Shqipëri që u përket të rinjve”. Presidenti i Partisë së Lirisë, Ilir Meta ndodhet në burg, pasi u arrestua më 21 tetor, nën dyshimet për disa vepra penale, “korrupsion” në 3 raste, “pastrim parash” dhe “fshehje të pasurisë”.",https://kohajone.com/aktualitet/8-dhjetori-meta-liria-dhe-demokracia-jane-nen-agresionin-e-nje-regjimi-te-dhunshem/,Policy,
16,"Sali Berisha, sot në tubimin e FRPD për 8 Dhjetorin: Sot po jetojmë në një diktaturë të re","Kryetari i Partisë Demokratike, Sali Berisha mori pjesë në aktivitetin e zhvilluar nga të rinjtë demokratë, me rastin e 8 dhjetorit, Ditës së Rinisë.
Në fjalën e tij, ish-kryeministri kujtoi disa momente nga 8 dhjetori i vitit 1990, ndërsa u ndal tek regjimi i asaj kohe, që sipas tij vriste të rinj çdo javë. “Kjo diktaturë, në 46 vite të ekzistencës së saj vendosi mbi shqiptarët shtypjen më të egër që ata kishin njohur në tërë historinë. Vendosi diktaturën më të thellë të izolimit të tyre, sa kurrë ndonjëherë në histori. Vendosi tiraninë e urisë dhe skamjes që, shqiptarët s’e kishin njohur kurrë më parë nëpërmjet hiperkolektivizmit. Rënia e murit të Berlinit dhe revolucionet demokratike të vitit 1989, pavarësisht prej tyre, Shqipëria mbetej siç e cilësonte partia staliniste dhe diktatori i fundi, si bastioni ose kështjella buzë Adriatikut e socializmit. Regjimi, me propagandën e tij, fliste çdo ditë për demokratizimin, por vriste çdo javë të rinjtë, të cilët niseshin për të kaluar në botën e lirë. Dhe jo vetëm i ekzekutonte, por i sillte dhe i zvarriste kufomat e tyre në qytetet: Shkodër, Gjirokastër, Sarandë, Korçë, vetëm e vetëm për të terrorizuar popullatën. Pikërisht, në këto rrethana, 34 vite më parë, një grup studentësh dalin në darkë në këtë shesh dhe nisin protestën e parë studentore në historinë e vendit. Rreshtojnë një seri kërkesash”, tha Berisha. Po ashtu, kreu i PD foli edhe për situatën politike aktuale, duke drejtuar gishtin nga qeveria, që sipas tij është shndërruar në një diktaturë të re, që është më e rrezikshme se ajo e Enver Hoxhës. “Studiuesit më të mëdhenj të diktaturave e kanë quajtur këtë diktaturë më të rrezikshme. Shqipëria sot po jeton një diktaturë, në të cilën të gjitha pushtetet janë në dorë të një njeriu, të një antishqiptari. Një diktaturë, e cila zgjedhjet i ka shndërruar në një fasadë, një diktaturë e cila ka rikthyer në Shqipëri, burgjet, arrestimet politike”, tha Sali Berisha, i cili theksoi se “në zgjedhjet e 11 majit shkojmë të sigurt, do pastrojmë shtëpinë tonë”. Sali Berisha bëri thirrje që mosbindja civile do të vazhdojë edhe më tej.",https://kohajone.com/aktualitet/sali-berisha-sot-ne-tubimin-e-frpd-sot-po-jetojme-ne-nje-diktature-te-re/,Policy,
17,"8 Dhjetori, Benet Beci: U bëra pjesë e festës së të rinjve të Asamblesë rinore të PS",,https://kohajone.com/aktualitet/8-dhjetori-benet-beci-u-bera-pjese-e-festes-se-te-rinjve-te-asamblese-rinore-te-ps/,Policy,
18,"“Lindëm në demokraci, jetojmë në diktaturë!”, të rinjtë e FRPD tubojnë në Qytetin Studenti","Në përkujtim të 8 Dhjetorit 1990, Ditën e Rinisë, FRPD marshon për të nderuar aktin heroik të studentëve që ndezën flakën e demokracisë në Shqipëri. Para një ekran të madh ku shkruhet “Lindëm në demokraci, jetojmë në diktaturë”, të rinjtë e FRPD flasin para të pranishëmve të mbledhur në Qytetin Studenit, aty ku 34 vite më parë u ndez shkëndija që i vu zjarrin lëvizjes së dhjetorit ’90. Ky tubim përkujtues ndaj atyre që sollën ndryshimet, sjell një brez tjetër të rinjsh, që shprehin vullnetin për t’u bërë edhe ata pjesë ndryshimeve. AV",https://kohajone.com/aktualitet/berisha-ne-perkujtim-te-8-dhjetorit-1990-diten-e-rinise/,Policy,
19,"8 Dhjetori 1990, Berisha: Nderim tribunit të lirisë, Azem Hajdari dhe studentëve liberatorë që ndanë epokat","Kreu i Partisë Demokratike, Sali Berisha ka shpërndarë në rrjetet sociale një material filmik të zhvillimeve të 8 Dhjetorit të vitit 1990, ditës kur rinia studentore priu epokën e ndryshimeve demokratike në Shqipëri. “Nderim tribunit të lirisë, Azem Hajdari dhe studentëve liberatorë që ndanë epokat”, shkruan Berisha në këtë post. AV",https://kohajone.com/aktualitet/8-dhjetori-1990-berisha-nderim-tribunit-te-lirise-azem-hajdari-dhe-studenteve-liberatore-qe-ndane-epokat/,Policy,
20,Dita e Rinisë: Basha: Moment reflektimi mbi idealet e tradhtuara nga ata që e mbajtën peng Shqipërinë,"Kryetari i Partisë Demokratike-Demokratët Euroatlantikë, Lulzim Basha përkujtoi sot 8 Dhjetorin, Ditën e Rinisë dhe Lirisë, duke vlerësuar guximin dhe vizionin e studentëve të Dhjetorit ’90. Në një postim në Facebook, Basha thekson se, kjo ditë shërben si një kujtesë për sakrificën ndaj diktaturës dhe si një thirrje për ndërtimin e një të ardhmeje më të mirë. Basha u bën thirrje të rinjve shqiptarë që të ndjekin shembullin e studentëve të Dhjetorit dhe të punojnë për një Shqipëri ku talenti, merita dhe mundësitë reale janë prioritet. Ai theksoi rëndësinë e ruajtjes së lirisë dhe demokracisë si trashëgimi e çmuar, duke apeluar për përkushtim të vazhdueshëm për një epokë të re shprese, zhvillimi dhe drejtësie. “Është një moment reflektimi mbi idealet e tradhtuara të atij Dhjetori nga ata që e mbajtën peng Shqipërinë duke përvetësuar dhe vonuar ëndrrën e Shqipërisë si Evropa”, shkruan Basha në postimin e tij.",https://kohajone.com/aktualitet/dita-e-rinise-basha-moment-reflektimi-mbi-idealet-e-tradhtuara-nga-ata-qe-e-mbajten-peng-shqiperine/,Policy,
21,"8 Dhjetori, Spiropali: Sot jemi më pranë se kurrë Shqipërisë së ëndërrimtarëve dhe luftëtarëve të dhjetorit","Kryetarja e Kuvendit, Elisa Spiropali dha sot një mesazh me rastin e 8 Dhjetorit, Ditës Kombëtare të Rinisë. “8 Dhjetori, Dita Kombëtare e Rinisë, simbolizon pasionin e vajzave e djemve shqiptarë, si një faktor thelbësor ndryshimi, për ta kthyer Shqipërinë në familjen e saj natyrale”, u shpreh Spiropali. “Ajo thirrje e brendshme që buçiste së jashtmi, “E duam Shqipërinë si e gjithë Europa!”, ishte më e fortë se çdo parrullë, kongres, antimiting, ishte, mbi të gjitha, esenca e vet historisë shqiptare në kontradiktën e të qenurit një nga bërthamat e vjetra të kontinentit, dhe njëkohësisht e ndarë përdhunshëm nga kjo përkatësi prej pushtimit osman dhe komunizmit totalitar”, theksoi Kryeparlamentarja. Sot, vijoi Spiropali, “ecim më shpejt dhe jemi më pranë se kurrë Shqipërisë së ëndërrimtarëve dhe luftëtarëve të dhjetorit, në një proces intensiv negociatash, me objektivin e qartë Shqipëria në BE brenda vitit 2030”. “Ecim drejt kësaj ëndrre, tashmë një realitet i prekshëm, duke lënë pas fantazmat e komunizmit dhe shëmbëlltyrat e këqija të tyre, idhujt e rremë të tranzicionit, bartësit e gjuhës së urrejtjes dhe përçarjes, minuesit e bashkëjetesës, të bashkuar në aspiratën tonë madhore!”, përfundoi mesazhin e saj Kryetarja e Kuvendit, Elisa Spiropali.",https://kohajone.com/aktualitet/8-dhjetori-spiropali-sot-jemi-me-prane-se-kurre-shqiperise-se-enderrimtareve-dhe-luftetareve-te-dhjetorit/,Policy,
22,"Blendi Gonxhja: 8 Dhjetori 1990, moment historik që ndryshoi drejtimin e Shqipërisë","Ministri i Ekonomisë, Kulturës dhe Inovacionit, Blendi Gonxhja ishte në Muzeun Kombëtar “Shtëpia me Gjethe” ku së bashku me studentët e Fakultetit të Historisë dhe Filologjisë zhvilloi një diskutim mbi ngjarjet e 8 Dhjetorit 1990. Gonxhja u shpreh se 8 Dhjetori 1990 ishte “një moment historik që ndryshoi drejtimin e Shqipërisë, duke na kujtuar vlerën e shpresës dhe përpjekjeve për të ardhmen, pa harruar rëndësinë e reflektimit”. “Ky bashkëbisedim ishte një mundësi për të ndarë mendime, kujtime dhe për të frymëzuar brezat e rinj të mbajnë të gjallë frymën e demokracisë. Sepse guximi për të vepruar është forca që sjell ndryshimin dhe e ardhmja i përket atyre që nuk hezitojnë të ndërmarrin hapa përpara”, nënvizoi Gonxhja.",https://kohajone.com/aktualitet/blendi-gonxhja-8-dhjetori-1990-moment-historik-qe-ndryshoi-drejtimin-e-shqiperise/,Policy,
23,Veliaj në Ditën e Rinisë: Tirana është dhe do të mbetet qyteti i të rinjve,,https://kohajone.com/aktualitet/veliaj-ne-diten-e-rinise-tirana-eshte-dhe-do-te-mbetet-qyteti-i-te-rinjve/,Policy,
24,"Ambasada Amerikane: Rinia shqiptare, forca që formëson të ardhmen e kombit","Me rastin e Ditës Kombëtare të Rinisë, Ambasada Amerikane në Tiranë ka ndarë një mesazh përkujtues dhe inkurajues në faqen e saj zyrtare në Facebook, duke vlerësuar rolin historik të rinisë shqiptare në rrëzimin e komunizmit dhe përpjekjet e saj për ndërtimin e një të ardhmeje demokratike. “Shqipëria feston sot Ditën Kombëtare të Rinisë, duke shënuar 34 vjet që kur studentët dhe të rinjtë shqiptarë u ngritën kundër një prej regjimeve më të ashpra komuniste të Europës, duke shënuar rënien e tij dhe duke formësuar të ardhmen e kombit. Më 8 dhjetor kujtojmë ata që luftuan për demokraci,” shkruhet në deklaratën e ambasadës. Në mesazhin e saj, Ambasada Amerikane vuri theksin te potenciali dhe roli i pazëvendësueshëm i rinisë së sotme për ta çuar vendin përpara në aspiratat e tij euroatlantike. “Rinia e sotme vazhdon të formësojë të ardhmen e Shqipërisë dhe Shtetet e Bashkuara qëndrojnë me ju ndërsa ecni përpara në rrugën tuaj drejt anëtarësimit në BE,” thekson më tej postimi. Kjo ditë simbolike përkujton guximin e studentëve dhe të rinjve shqiptarë të vitit 1990, të cilët përmes një rezistence paqësore i dhanë fund dekadave të izolimit dhe represionit, duke hapur rrugën për pluralizmin politik dhe një shoqëri të lirë. Për shumë shqiptarë, 8 dhjetori mbetet një ditë reflektimi dhe frymëzimi, që lidh brezat në angazhimin për demokraci, liri dhe progres. Shtetet e Bashkuara, si një partner strategjik i Shqipërisë, riafirmojnë mbështetjen e tyre për të rinjtë shqiptarë dhe përpjekjet e tyre drejt një të ardhmeje të ndritur. Albert Vataj",https://kohajone.com/aktualitet/ambasada-amerikane-rinia-shqiptare-forca-qe-formeson-te-ardhmen-e-kombit/,Policy,
25,"Buxheti 2025, Gonxhja: Rritet mbështetja për kulturën, inovacionin dhe arsimin profesional","Ministri i Ekonomisë, Kulturës dhe Inovacionit, Blendi Gonxhja, përmes një postimi në rrjetet sociale theksoi se buxheti për vitin 2025 për ministrinë që ai drejton, ka rritje të ndjeshme në disa sektorë të rëndësishëm. Në total buxheti për vitin 2025 për ministrinë e Ekonomisë, Kulturës dhe Inovacionit është 56 miliardë lekë, me fokus tek sigurimet shoqërore, arsimi profesional, inovacioni, dhe kultura. Gonxhja bëri të ditur se për sektorin e Sigurimeve Shoqërore do të ketë një 15% rritje, ndërsa financimet e huaja për programe dhe investime do të rriten me 18.2%. Ai shtoi se 4.5% më shumë mbështetje për kulturën dhe trashëgiminë, 18% rritje për Arsimin Profesional si dhe 60% rritje për Inovacionin. Në postimin e tij ministri falënderoi grupin parlamentar të PS-së dhe deputetët për mbështetjen në realizimin e këtij buxheti, që ka për qëllim reformat dhe zhvillimin e qëndrueshëm në disa fusha kyçe. “Faleminderit Grupit Parlamentar të PS dhe deputetëve që mbështetën vizionin tonë për reforma e ecuri të qëndrueshme në zhvillimin ekonomik, arsimin e mesëm profesional, tregun e punës, strehimin social, sigurimet shoqërore, inovacionin, trashëgiminë, artin dhe kulturën, integrimin evropian, nxitjen e investimeve, për të gjithë misionin, programet e aktivitetet që Ministria e Ekonomisë, Kulturës dhe Inovacionit ndjek dhe zhvillon, drejt një Shqipërie më të fortë e më të begatë!”, shkruan Gonxhja. Scan TV",https://kohajone.com/aktualitet/buxheti-2025-gonxhja-rritet-mbeshtetja-per-kulturen-inovacionin-dhe-arsimin-profesional/,Policy,
26,"“Aleanca euroatlantike”, Presidentja e Kosovës, Vjosa Osmani, publikon foton me presidentin Trump dhe Macron","Presidentja e Kosovës, Vjosa Osmani, po qëndron në Paris, ku mori pjesë në ceremoninë e veçantë të rihapjes së Katedrales së famshme ‘Notre Dame’. Gjatë kësaj ceremonie, Osmani ka pasur rastin të takohet me presidentin e SHBA-ve, Dondald Trump, dhe presidentin e Francës, Emmanuel Macron. Kjo fotografi simbolizon mbështetjen e fuqishme për bashkëpunimin me Shtetet e Bashkuara të Amerikës dhe Francën. Kosova, e cila ka shpallur pavarësinë në vitin 2008, vazhdon të punojë drejt integrimit të plotë në organizata ndërkombëtare dhe për të forcuar lidhjet me vendet perëndimore.",https://kohajone.com/aktualitet/aleanca-euroatlantike-presidentja-e-kosoves-vjosa-osmani-publikon-foton-me-presidentin-trump-dhe-macron/,Policy,
27,"Më 8 dhjetori 1990, shpërthen uragani i lëvizjes studentore të dhjetorit","Albert Vataj Më 8 dhjetori 1990 shënon një moment historik për Shqipërinë, pasi simbolizon fillimin e rënies së regjimit komunist dhe nisjen e lëvizjes demokratike në vend. Në këtë datë, studentët e Universitetit të Tiranës organizuan protestën e parë të madhe kundër regjimit komunist të udhëhequr nga Ramiz Alia. Protesta e studentëve nisi në Qytetin Studenti dhe gradualisht mori mbështetje të gjerë nga shoqëria. Kërkesat fillestare ishin për kushte më të mira në konvikte dhe reforma në sistemin arsimor, por shumë shpejt ato u shndërruan në thirrje për ndryshime politike dhe fundin e regjimit totalitar. Në këtë ditë, lëvizja studentore hodhi themelet për pluralizmin politik, duke çuar më pas në krijimin e Partisë Demokratike, partia e parë opozitare pas mbi 45 viteve të një regjimi njëpartiak. Ndër figurat kryesore të protestës ishte Sali Berisha, i cili u shndërrua në një nga liderët e opozitës demokratike. 8 dhjetori, sot i njohur si Dita Kombëtare e Rinisë, festohet çdo vit në Shqipëri si një ditë që nderon guximin e rinisë dhe rolin e saj kyç në transformimin historik të vendit.",https://kohajone.com/aktualitet/me-8-dhjetori-1990-shperthen-uragani-i-levizjes-studentore-te-dhjetorit/,Policy,
28,Rama uron mirëmëngjes me thesaret e relievit malor të Dibrës,"Përmes një video të postuar në rrjetet sociale, Kryeministri Edi Rama ka uruar qytetarët për një të diel të qetë dhe të këndshme, duke ndarë me ta pamje të mrekullueshme nga atraksionet natyrore të Dibrës. Dibra është e njohur për peizazhet e saj të mahnitshme, duke përfshirë luginat, ujëvarat dhe majat malore, që ofrojnë mundësi unike për turizëm natyror dhe eksplorim. Kryeministri theksoi edhe njëherë rëndësinë e promovimit të këtyre pasurive për të nxitur turizmin dhe zhvillimin ekonomik të rajonit. Për shumë vizitorë dhe vendas, Dibra mbetet një destinacion që ndërthur qetësinë e natyrës me trashëgiminë e saj të pasur kulturore. Kjo bukuri dimërore tregon se Dibra ka gjithmonë një magji për të shpërfaqur, një bukuri të ashpër për të joshur përfshirje dhe përjetim. AV",https://kohajone.com/aktualitet/rama-uron-miremengjes-me-thesaret-e-relievit-malor-te-dibres/,Policy,
29,"Ceremonia e rihapjes së Notre Dame, Edi Rama mes liderëve botërorë të ftuar nga Macron","Në Paris është mbajtur mbrëmjen e sotme  ceremonia e hapjes së katedrales Notre Dame, një prej simboleve të kryeqytetit francez dhe të krishterimit botëror. Të pranishëm në ceremoni ishin 1500 të ftuar nga e gjithë Bota, mes të cilëve edhe Presidenti i zgjedhur amerikan Donald Trump, presidentin ukrainas Volodymyr Zelenskyy dhe Princi i Uellsit. Gjithashtu në ceremoninë e zhvilluar në mjedisin e brendshëm të katedrales, për shkak të kushteve atmosferike ishte edhe Kryeministri Edi Rama. Kreu i qeverisë ka ndarë në Facebook momente nga kjo ceremoni e veçantë. “Sonte në ceremoninë e rihapjes së Katedrales Notre-Dame de Paris, ku edhe Shqipëria ka kontribuar modestisht për rindërtimin pas zjarrit të pesë viteve më parë”, shkruan Rama. Presidenti francez, Macron duke iu drejtuar të pranishmëve tha se me rindërtimin e Notre-Dame rizbuluam atë që kombet e mëdha mund të bënin: të arrinin të pamundurën. “Për 5 vjet çdo burrë, çdo grua që punoi këtu, çdo gjest nga çdo cep i largët i botës ishte i nevojshëm”, tha Macron.",https://kohajone.com/politike/ceremonia-e-rihapjes-se-notre-dame-edi-rama-mes-lidereve-boterore-te-ftuar-nga-macron/,Policy,
30,"Berisha: A do të jem kryeministër, këtë e vendosin shqiptarët në votime!","Në një bashkëbisedim me qytetarët në rrjetet sociale, lideri i PD-së, Sali Berisha u pyet nëse do të ishte ai kandidati i partisë së tij për kryeministër në zgjedhjet e majit. Lideri i opozitës nuk e mohoi këtë, duke thënë se rikthimi i tij i tretë do të ishte eksperienca më pozitive, minus gabimet e bëra. “Së pari, se kush do jetë kryeministri, do e përcaktojnë shqiptarët. Por do u them qytetarëve, rikthimi i tretë i Sali Berishës do të jetë më i suksesshmi. Do të jetë eksperienca më pozitive, minus gabimet e bëra. Imagjinojeni ju vetë. Do jenë shqiptarët ata që përcaktojnë kryeministrin e tyre të ardhshëm. Dhe do u paraqes atyre një program me të cilin dua t’i shoh njerëzit më mirë të paguarit në rajon. Një shpërndarje ku të gëzojnë sa më shumë shqiptarë nga pasuritë publike dhe nga fondet publike. Rikujtoj këtu, secilin që na ndjek, në rast se merrni një studim shumë serioz të grupit të mirënjohur të Bostonit, në analizën e bërë të shpërndarjes së të ardhurave në të gjitha vendeve, Shqipëria renditet në vendin e katërt në botë. Kur e kam parë, u gëzova, por nuk e mendoja që mund të arrinim në atë pozicion”, tha ndër të tjera Berisha.",https://kohajone.com/politike/berisha-a-do-te-jem-kryeminister-kete-e-vendosin-shqiptaret-ne-votime/,Policy,
31,Radio “Europa e Lirë”: Zelensky takohet me Trumpin dhe Macronin në Paris,"Presidenti ukrainas, Volodymyr Zelensky, ka mbajtur bisedime trepalëshe me homologun e tij francez, Emmanuel Macron, dhe presidentin e zgjedhur amerikan, Donald Trump, në Paris më 7 dhjetor, qytet ku janë mbledhur udhëheqës botërorë për të marrë pjesë në ceremoninë e rihapjes së katedrales Notre Dame. Presidenti i Ukrainës falënderoi Trumpin për vendosmërinë dhe Macronin për organizimin e takimit. Temat kryesore ishin përfundimi i drejtë i luftës, gjendja në terren dhe arritja e paqes. Sipas Zelenskyt, liderët ranë dakord të vazhdojnë bashkëpunimin dhe komunikimin. “Shtetet e Bashkuara, Ukraina dhe Franca. Së bashku në këtë ditë historike. Të mbledhur për Notre Dame. Le të vazhdojmë përpjekjet tona të përbashkëta për paqe dhe siguri”, shkroi Macron në X pas takimit. Ndërkaq, Trump në nisje të takimit i tha Macronit u tha gazetarëve se “duket se bota është pak e çmendur tani për tani dhe ne do të flasim për këtë”. Zelensky, që po shikon të rrisë mbështetjen për shtetin e tij që po përballet me pushtimin e nisur nga Rusia më 2022, arriti në kryeqytetin francez mesditën e 7 dhjetorit. Takimi i përbashkët nisi në Pallatin Elize në orën 17:30, sipas kohës lokale. Tre udhëheqësit bënë një fotografi të përbashkët para takimit. Zelensky pritet të largohet menjëherë nga Parisi pasi të kenë përfunduar ceremonitë për rihapjen e Notre Dame, që u restaurua pas zjarrit shkatërrues të vitit 2019. Për restaurimin e ndërtesës janë mbledhur afër 1 miliard dollarë donacione nga e mbarë bota. Trump, i cili do të nisë mandatin e presidentit më 20 janar, ka kritikuar ndihmën në vlerë prej miliarda dollarësh që Shtetet e Bashkuara i kanë dhënë Ukrainës, që kur ka nisur lufta. Ai po ashtu ka thënë se mund t’i japë fund luftës brenda 24 orësh pasi të kthehet në Shtëpinë e Bardhë, një deklaratë që është interpretuar në mënyrën që Ukraina do të duhet të heqë dorë nga territori që aktualisht Rusia ka pushtuar./Europa e Lirë/",https://kohajone.com/politike/radio-europa-e-lire-zelensky-takohet-me-trumpin-dhe-macronin-ne-paris/,Policy,
32,Tirana mirëpret kryetarët e bashkive të Ballkanit,"Tirana u kthye këtë të shtunë në kryeqytetin e bashkëpunimit mes qyteteve të Ballkanit, duke mirëpritur kryetarë bashkish nga rajoni në kuadër të rrjetit më të madh të bashkive të Ballkanit, B-40. Në Forumin Urban të Tiranës, me temë “Lidershipi për qytete të jetueshme”, kryetari i Bashkisë së Tiranës, Erion Veliaj, theksoi rëndësinë e qyteteve si qendra të zhvillimit ekonomik dhe social në shekullin XXI. Ai nënvizoi se Tirana i ka kushtuar një vëmendje të posaçme të rinjve dhe fëmijëve në politikat e saj. “Ne jemi fokusuar te fëmijët sepse ata janë 100% e ardhmja”, tha Veliaj. Sipas tij, Tirana është sot një qytet i hapur, mikpritës dhe dinamik. “Unë jam rritur në këtë qytet, kur kishte vetëm 200 mijë banorë dhe të gjithë ishin shqiptarë. Sot është një qytet ku vijnë me mijëra turistë çdo muaj. Vendet mund të ndryshojnë, qytetet mund të ndryshojnë, dhe nga një vend i izoluar, me një regjim që i shkatërroi të gjitha, sot jemi një vend i hapur, ku na vizitojnë kaq shumë miq nga e gjithë bota”, shtoi ai. Në fjalën e tij përshëndetëse, kryetari i Bashkisë së Stambollit, Ekrem Imamoglu, falenderoi kryebashkiakun Veliaj për lidershipin dhe mikpritjen, duke e cilësuar Tiranën si një shembull të bashkëpunimit rajonal. “Jam tej mase i lumtur që jam këtu sot me ju, teksa mbyllim mandatin e suksesshëm të Tiranës si Presidente e rrjetit tonë të qyteteve ballkanike B-40. Nën lidershipin e kryetarit të bashkisë, vëllait tim, Erion Veliaj, i cili mori frerët e drejtimit në fillim të vitit 2024, B-40 është bërë pikërisht një shembull ndriçues i bashkëpunimit në Ballkan dhe më tej. Falë lidershipit të tij vizionar, Tirana është rritur në mënyrë të qendrueshme, duke çimentuar pozicionin e saj si një hub ndërkombëtar i kulturës dhe inovacionit, dhe një fuqi prodhuese për rrjetin B-40 dhe rajonin. Forumi Urban i Tiranës është një dëshmi e këtij vizioni”, tha Imamoglu. Në një atmosferë miqësore, kryetarë bashkish dhe përfaqësues të qeverive lokale ndanë përvojat e tyre për sfidat dhe inovacionet që lidhen me zhvillimin urban. Ky forum shënon një moment të rëndësishëm për Tiranën, e cila mbajti përgjatë 2024 presidencën e saj në rrjetin B-40, duke treguar se bashkëpunimi rajonal është çelësi për të ardhmen e qëndrueshme të qyteteve të Ballkanit. Me vonë Veliaj shkruan :”Tirana sot, kryeqyteti i bashkëpunimit për qytetet e Ballkanit!  Me Forumin Urban të rrjetit B40 diskutuam për sfidat dhe inovacionet urbane, duke ndarë vizionin për qytete më të jetueshme dhe të qëndrueshme. Krenar që Tirana mbajti presidencën e këtij rrjeti, duke treguar se e ardhmja ndërtohet me bashkëpunim!”. Tirana sot, kryeqyteti i bashkëpunimit për qytetet e Ballkanit! Me Forumin Urban të rrjetit B40 diskutuam për sfidat dhe inovacionet urbane, duke ndarë vizionin për qytete më të jetueshme dhe të qëndrueshme. Krenar që Tirana mbajti presidencën e këtij rrjeti, duke treguar se e ardhmja ndërtohet me bashkëpunim! Tirana sot, kryeqyteti i bashkëpunimit për qytetet e Ballkanit! Me Forumin Urban të rrjetit B40 diskutuam për sfidat dhe inovacionet urbane, duke ndarë vizionin për qytete më të jetueshme dhe të qëndrueshme. Krenar që Tirana mbajti presidencën e këtij rrjeti, duke treguar se e ardhmja ndërtohet me bashkëpunim!",https://kohajone.com/politike/tirana-mirepret-kryetaret-e-bashkive-te-ballkanit-veliaj-puna-jone-e-fokusuar-te-femijet-sot-tirana-nje-qytet-i-hapur/,Policy,
33,SPAK dërgon kërkesën për gjykim për kryebashkiakun socialist dhe 4 të pandehur të tjerë,"Njoftimi i SPAK Prokuroria e Posaçme kundër Korrupsionit dhe Krimit të Organizuar ka paraqitur në Gjykatën e Posaçme më datën 6 dhjetor, kërkesën për dërgimin për gjykim të 5 të pandehurve; Eduard Duro, Astrit Seferkolli, Gazmend Haxhija dhe Gazmend Mali për kryerjen e veprës penale “Shpërdorim detyre”, në bashkëpunim, parashikuar nga neni 248, 25 i Kodit Penal dhe Vojsava Bregu për kryerjen e veprës penale “Shpërdorim detyre”, parashikuar nga neni 248 i Kodit Penal. Shkelje në dhënien e lejes dhe autorizimit për shoqërinë “Genci Petrol” sh.p.k Nga aktet e administruara rezulton se janë konstatuar shkelje ligjore nga njësia Administrative Qendër Bilisht, me dhënien e një lejeje në vitin 2015 dhe një autorizimi në vitin 2020 shoqërisë Genci Petrol”, sh.p.k., për stacionin e shitjes së karburantit në Devoll, Kapshticë. Prej vitit 2015 dhe në vijim, nga dhënia e lejes dhe autorizimit në kundërshtim me ligjin janë realizuar përfitime të padrejta nga kjo shoqëri. Në kohën kur mbante detyrën e Administratorit të komanduar të Njësisë Qendër Bilisht, shtetasja Vojsava Bregu mundësoi shoqërisë tregtare “Genci Petrol” sh.p.k me lejen nr.4, në 27 gusht të 2015 “për tregtimin me pakicë të karburanteve+GLN”, me vendndodhje të aktivitetit tregtar në Devoll, Kapshticë. Dhënia e lejes ishte në kundërshtim me ligjin nr.8450, dt 24.02.1999 dhe VKM nr.170, dt.25.04.2002. Subjekti “Genci Petrol”, sh.p.k. në kohën e dhënies së saj nuk ka qenë i pajisur me dokumentacionin ligjor të kërkuar; a. aktin e kontrollit, b. lejen e shfrytëzimit për stacionin e karburantit dhe c.autorizimin për hyrje-daljet në rrugë nga Autoriteti Rrugor Shqiptar, si rrugë interurbane dytësore. Nga aktet e administruara rezulton se shtetasi Eduard Duro, në cilësinë e Kryetarit të Bashkisë Devoll, në bashkëpunim me zyrtarët e Sektorit të të Ardhurave dhe Liçencimit në Bashkinë Devoll, Gazmend Haxhija dhe Gazmend Malo dhe Sekretarin e Përgjithshëm të Bashkisë Devoll, Astrit Seferkolli pajisën shoqërinë tregtare “Genci Petrol” sh.p.k, me autorizimin nr. 1543 prot., datë 23.06.2020 “Për tregtimin me pakicë të karburanteve, gazit të lëngshëm të naftës dhe vajrave lubrifikante, në stacionin rruga nacionale Bilisht-Kapshticë, kilometri 10, në afërsi të Doganës, Kapshticë”. Autorizimi i mësipërmen është dhënë në kundërshtim me ligjin nr. 8450, dt 24.02.1999 dhe VKM nr. 970 dt. 2.12.2015 dhe në këtë kohë “Genci Petrol” sh.p.k. nuk ka qenë i pajisur me dokumentacionin ligjor të kërkuar; a.çertifikatën e përdorimit të objektit stacion karburanti dhe b.autorizimin për hyrje-dalje në rrugë nga enti pronar i rrugës. Për këtë objekt të kundraligjshëm, me vendim të Inspektoratit Kombëtar të Mbrojtjes së Territorit nr. 437, datë 04.10.2019 ishte vendosur edhe prishja e tij.",https://kohajone.com/politike/spak-dergon-kerkesen-per-gjykim-per-kryebashkiakun-socialist-dhe-4-te-pandehur-te-tjere/,Policy,
34,"Berisha: Patronazhistët, terroristë elektoralë! Do të gjykohen rreptësisht","Kreu i PD-së, Sali Berisha, në bashkëbisedimin e tij me qytetarët nëpërmjet rrjeteve sociale, ka folur edhe për patronazhistët, duke i shpallur ata kriminelë elektoralë. Ai u shpreh se çdo patronazhist do të gjykohej me rreptësinë më të madhe për atë që siç e quajti ai, veprimtarinë e tyre kriminale elektorale. “Deklaroj me përgjegjësi të plotë para jush, se çdo patronazhist e shpall kriminel elektoral, terrorist elektoral dhe do të gjykohen me rreptësinë më të madhe për veprimtarinë e tyre kriminale elektorale. Parmbrëmë, Zëri i Amerikës informoi shqiptarët dhe botën se, në Shqipëri 20% e qytetarëve kanë votuar nën terrorin e patronazhistëve. I kanë rrëfyer Zërit të Amerikës se janë terrorizuar, janë frikësuar nga patronazhistët dhe kanë votuar me kërkesën e tyre. I siguroj se do mjerohen me ndërhyrjet e tyre, krimin e tyre elektoral. Mos të harrojmë se rryma është kundër këtij regjimi. Është për opozitën, radha e opozitës. Ndaj edhe të mendohen 3 herë para se të bëjnë hapin e parë”, u shpreh Berisha.",https://kohajone.com/politike/berisha-patronazhistet-terroriste-elektorale-do-te-gjykohen-rreptesisht/,Policy,
35,Veliaj pret kryebashkiakun e Stambollit. Imamoğlu: I lumtur të shoh sukseset e Tiranës,"Në ditën kur Tirana pret Samitin e Rrjetit më të madh të bashkive të rajonit të Ballkanit, B-40, kryebashkiaku Erion Veliaj priti kryetarin e Bashkisë së Stambollit, Ekrem İmamoğlu, dhe një delegacion nga bashki të ndryshme të Turqisë. Në fjalën e tij, Veliaj u shpreh se Tirana po përmbyll një vit të suksesshëm me Presidencën e B-40, duke zgjeruar rrjetin e bashkive pjesëmarrëse. “Është një kënaqësi e jashtëzakonshme sot që miku im, vëllai im, Ekrem Imamoğlu, është këtu, së bashku me një delegacion të kryetarëve të bashkive nga Turqia. Ne po përmbyllim një vit shumë të suksesshëm me B-40. Ka qenë një nismë e z. Ekrem për t’u njohur mes nesh, për të punuar dhe bashkëpunuar mes nesh. Me Presidencën e B-40 Tirana ka qenë një histori suksesi, që ne duam ta vazhdojmë me presidencën e radhës, dhe më vjen mirë që rrjeti ynë, nga 21 qytete anëtare ka shkuar në mbi 70 bashki. I kemi më shumë se trefishuar përpjekjet tona dhe ashtu siç po kuptojmë nga integrimi europian, integrimi mes nesh është gjithashtu shumë i rëndësishëm”, tha Veliaj. Nga ana e tij, kryetari i Bashkisë së Stambollit, Ekrem İmamoğlu, u shpreh i kënaqur me suksesin e Tiranës dhe vlerësoi punën e kryebashkiakut Veliaj për ta transformuar qytetin në një vend të jetueshëm për qytetarët. “Jam i lumtur kur shoh suksesin e qytetit të Tiranës nën drejtimin e mikut tim të dashur, Erionit, i cili ka ndërmarrë disa hapa konkrete dhe shumë të rëndësishme drejt arritjes së këtij qëllimi, dhe është një shembull i suksesshëm kur vjen puna për krijimin e qyteteve të jetueshme në Europë dhe e gjithë Europa po i ndjek hapat e tij të suksesshme”, tha İmamoğlu. Kryebashkiaku i Stambollit deklaroi se Tirana, nën drejtimin e Veliajt, është kthyer në një qytet që mbështetet në ndërtimin e marrëdhënieve të reja e të forta të bashkëpunimit në rajon. “Jam shumë krenar kur shoh përpjekjet e suksesshme të mikut tim, Erionit, për të përmirësuar diplomacinë mes qyteteve të rajonit dhe falë kësaj, sot Tirana është kthyer në një qytet të mirëlidhur, që mbështetet në ndërtimin e marrëdhënieve të reja e të forta të bashkëpunimit në rajonin tonë. Tirana është një qytet që ne e ndjekim me vëmendje dhe jemi krenar për historinë e saj të suksesit. Unë besoj se rrjeti i B40 është shumë i rëndësishëm për rajonin dhe qytetet e Ballkanit dhe mendoj se është një shembull konkret kur vjen puna për diplomacinë mes qyteteve. Për këtë sukses dua të falenderoj veçanërisht mikun tim, Erionin, për Presidencën e tij të suksesshme dhe mezi po pres bashkëpunimin tonë të mëtejshëm. Ne po investojmë dhe jemi të vendosur të krijojmë një mjedis më të jetueshëm për fëmijët, të rinjtë dhe gratë në qytetet tona, po ashtu edhe në të gjithë rajonin tone”, deklaroi İmamoğlu. Veliaj shprehu bindjen se pas përmbylljes me sukses të drejtimit të B-40, Tirana do të shkëlqejë edhe si Kryeqyteti Mesdhetar i Kulturës dhe i Dialogut ,vitin tjetër.",https://kohajone.com/politike/veliaj-pret-kryebashkiakun-e-stambollit-imamoglu-i-lumtur-te-shoh-sukseset-e-tiranes/,Policy,
36,Rama nxjerr pamjet: Tashmë udhëtim i sigurt për të vizituar natyrën e pasur në Korçë,"Kryeministri Edi Rama ka ndaër sot në rrjetet sociale pamje nga aksi rrugor Maliq-Lozhanë në Korçë, tashmë i rikonstruktuar tërësisht, me të gjithë parametrat për një udhëtim komod e të sigurt. “Aksi rrugor Maliq-Lozhan, Korçë, tanimë me të gjithë parametrat për një udhëtim komod e të sigurt për banorët e zonës, por edhe vizitorët të cilët do të mund të shijojnë natyrën e pasur të zonës”, shkruan Rama.",https://kohajone.com/politike/rama-nxjerr-pamjet-tashme-udhetim-i-sigurt-per-te-vizituar-natyren-e-pasur-ne-korce/,Policy,
37,"U dëmtua nga zjarri 5 vite më parë, katedralja e Notre-Dame përurohet sot. Mes të ftuarve edhe kryeministri Rama","Katedralja e Parisit, Notre-Dame, përurohet sot pas 5 vitesh punë të rëndësishme rindërtimi dhe restaurimi për dëmet e shkaktuara nga zjarri shkatërrues i prillit 2019. Të pranishëm në ceremoni do të jenë lider të rëndësishëm botërorë, mes tyre edhe kryeministri Edi Rama me ftesë të Presidentit Macron. Hapja e katedrales do të bëhet në mot të pafavorshëm, aq sa të gjitha festimet janë zhvendosur brenda kishës. Rihapja e katedrales Notre-Dame është kthyer në një ngjarje me shtrirje ndërkombëtare, duke përfshirë diplomacinë, muzikën, kinemanë, në një kryeqytet të blinduar për ngjarjen e vitit pas Olimpiadës. Një program shumë intensiv që sheh Presidentin Emmanuel Macron në një klimë të errësuar nga kriza politike pas rënies së qeverisë Barnier dhe urgjenca e emërimit të një kryeministri të ri. Në ceremoni do të marrë pjesë edhe presidenti i zgjedhur i SHBA, Donald Trump. Kjo është vizita e parë e tij jashtë SHBA që pas zgjedhjes si president. Macron ka ftuar gjithashtu liderin ukrainas, Volodymyr Zelensky të admirojë katedralen “e re” të rindërtuar pas zjarrit. Nga Kievi bëhet e qartë se një takim midis Zelensky dhe Trump “është i mundur”. Përveç Trump dhe Zelensky, rreth dyzet krerë shtetesh dhe qeverish do të marrin pjesë në rihapjen e katedrales sot, përfshirë kryeministren italiane Giorgia Meloni dhe presidentin Sergio Mattarella, apo edhe Princi William. E pranishme nuk do të jetë Presidentja e Komisionit Europian, Ursula von der Leyen. Axhenda Festimet fillojnë rreth orës 19:00 me shfaqjen e një filmi për katedralen. Në platformën e lartë pranë katedrales do të ngrihet një zonë që mund të strehojë maksimumi 40 mijë njerëz. Në total, 6000 oficerë policie dhe xhandarë do të mobilizohen për të garantuar sigurinë. Ceremonia me 2500 të ftuar përfshin një fjalim të Macron në orën 19:20, i cili duhej të fliste në oborrin e kishës, por që për shkak të motit të keq fjalimi do të mbahet brenda. Dyert e katedrales do hapen në 20.15 dhe pas shërbesës fetare që do të zgjasë rreth 45 minuta, do të ketë një koncert të madh në shesh, i cili do të zgjasë nga ora 2.15 deri në 2.30 të mëngjesit. Nga nesër mesha dhe ceremonitë fetare do të rifillojnë normalisht. Madje, katedralja do të jetë e hapur deri në orën 22:00 gjatë javës së parë, me akses dhe rezervime falas në një platformë online.",https://kohajone.com/politike/u-demtua-nga-zjarri-5-vite-me-pare-katedralja-e-notre-dame-perurohet-sot-mes-te-ftuarve-edhe-kryeministri-rama/,Policy,
38,Berisha boton fotomontazhin e “KURBAN” me aludime. Veliaj publikon foton e një tigri!,"Pas marrjes së celularit nga BKH të bashkëshortes së kryebashkiakut të Tiranës dhe reagimit të vetë Erion Veliajt, lideri i PD ka postuar një fotomontazh (shiko foton).  Fotomontazhi i Berishës nënkupton se kryeministri e ka shitur kryebashkiakun. Ndërkohë dje paradite ishte vetë Veliaj që futi në profilin e tij në facebook një video tigri nga Kopshti Zoologjik në Tiranë, ku simbolika ishte se “unë nuk jam lepur, por tigër që do të kafshojë”! Video tregonte një tigër që rrinte në punën e tij, pa sulmuar njeri, por vështrimin e hidhte sa majtas dhe djathtas për të qenë në gadishmeri sulmi… Në fakt tigri kur sulmohet është i rrezikshëm në reagim. Fotomontazh i publikuar nga Sali Berisha. Foto e publikuar nga Erion Veliaj.",https://kohajone.com/politike/berisha-boton-fotomontazhin-e-kurban-me-aludime-veliaj-publikon-foton-e-nje-tigri/,Policy,
39,Gjykata e apelit lë në fuqi ligjin për shitjen ose ndalimin e platformës TiKTok në SHBA,"Një gjykatë federale e apelit të premten konfirmoi ligjin që mund të çojë në ndalimin e aplikacionit TikTok brenda pak muajsh. Vendimi i dha një goditje të madhe platformës së njohur sociale ndërkohë që lufton për mbijetesë në Shtetet e Bashkuara. Gjykata amerikane e Apelit e Uashingtonit mori vendim se ligji, i cili kërkon nga platforma TikTok të ndërpresë lidhje me kompaninë ByteDance, me seli në Kinë, pronë e së cilës është, apo t’i ndalohet qasja në Shtetet e Bashkuara nga mesi i muajit janar, është në përputhje me Kushtetutën, duke hedhur poshtë argumentin e platformës TikTok se ligji është në kundërshtim me Amendamentin e Parë dhe se pa të drejtë kishte vënë në shënjestër këtë platformë. “Amendamenti i Parë ekziston për ta mbrojtur të drejtën e fjalës së lirë në Shtetet e Bashkuara”, tha gjykata në opinionin e saj. “Në këtë rast, Qeveria veproi për ta mbrojtur këtë të drejtë nga një shtet i huaj armiqësor dhe për t’ia kufizuar armikut mundësinë për të mbledhur të dhënat e banorëve në Shtetet e Bashkuara”. Platforma TikTok dhe kompania ByteDance – njëra nga palët në rastin gjyqësor – pritet ta apelojnë rastin në Gjykatën e Lartë. Ndërkohë, Presidenti i zgjedhur Donald Trump, i cili u përpoq ta ndalojë TikTok-un gjatë mandatit të tij të parë dhe Departamenti i Drejtësisë gjatë mandatit të së cilit do të zbatonte këtë ligji, tha gjatë fushatës presidenciale se ai tani është kundër ndalimit të TikToku-ut dhe se do të punonte për “ta shpëtuar” platformën sociale. Ligji, i cili u nënshkrua nga Presidenti Joe Biden në prill, ishte hapi i fundit i një sage shumëvjeçare në Uashington mbi aplikacionin me video të shkurtra, të cilin qeveria e konsideron si kërcënim për sigurinë kombëtare për shkak të lidhjeve me Kinën. Shtetet e Bashkuara thonë se janë të shqetësuara se TikTok-u mbledh të dhëna të shumta nga përdoruesit e aplikacionit, përfshirë informacion të ndjeshëm rreth preferencave të tyre, që mund të përfundojnë në duart e qeverisë kineze. Zyrtarët po ashtu paralajmërojnë se algoritmi i platformës që përcakton se çfarë shohin përdoruesit në aplikacion ka mundësi të manipulohet nga autoritetet kineze, të cilat mund ta përdorin për t’i dhënë drejtim përmbajtjes në këtë platformë në një mënyrë që është e vështirë për t’u kuptuar. Megjithatë, një pjesë e rëndësishme e informatave të qeverisë për këtë rast janë redaktuar dhe janë fshehur nga sytë e publikut, si dhe nga dy kompanitë. TikTok-u, që paditi qeverinë rreth këtij ligji në maj, ka mohuar se po përdoret prej kohësh nga Pekini për të përgjuar apo manipuluar amerikanët. Avokatët e platformës kanë theksuar se Shtetet e Bashkuara nuk kanë dhënë prova që tregojnë se kompania i ka dorëzuar të dhënat e përdoruesve qeverisë kineze, apo që ka manipuluar përmbajtjen për t’iu përshtatur Pekinit në Shtetet e Bashkuara. Ata po ashtu kanë argumentuar se ligji parashtron rreziqet që mund të ndodhin në të ardhmen, të cilat Departamenti i Drejtësisë i ka theksuar, duke iu referuar pjesërisht një veprimi të paspecifikuar, për të cilin pretendon se dy kompanitë e kanë bërë në të kaluarën me kërkesën e qeverisë kineze. Vendimi i të premtes u mor pasi trupa e gjykatës së apelit dëgjoi argumentet e palëve në muajin shtator. Avokatët e dy kompanive pretendojnë se është e pamundur të shpronësohet platforma në aspektin komercial dhe teknologjik. Ata thonë se çfarëdo shitje e TikToku-ut pa algoritmin e lakmuar – elementi sekret i platformës që autoritetet kineze ka shumë mundësi ta bllokojnë nën çfarëdo plani të shpronësimit – do ta shndërronte versionin amerikan të TikTok-ut në një ishull të shkëputur nga përmbajtja tjetër globale. Megjithatë, disa investitorë, përfshirë ish Sekretarin amerikan të Thesarit, Steven Mnuchin dhe miliarderin Frank McCourt kanë shprehur interesimin për ta blerë platformën. Ata thanë në fillim të këtij viti se po krijonin një konsorcium për ta blerë degën amerikane të biznesit të TikTok-ut. Këtë javë, një zëdhënës i Nismës ‘McCourt’s Project Liberty’, që synon mbrojtjen e privatësisë në internet, tha që persona, të cilët nuk i identifikoi, që morën pjesë në fushatën e tyre kanë bërë oferta paraprake që arrijnë një kapital me shifrën mbi 20 miliardë dollarë. Nëse gjykatat vazhdojnë ta mbajnë ligjin në fuqi, atëherë i mbetet Departamentit të Drejtësisë nën administratën e zotit Trump që ta zbatojë atë dhe të dënojë shkelësit e mundshëm me gjoba. Dënimet do t’u komunikoheshin platformave që shesin aplikacione, të cilave do t’u ndalohet ta ofrojnë TikTok-un, ndërsa kompanive të internetit do t’iu ndalohet që ta mbështesin atë",https://kohajone.com/aktualitet/gjykata-e-apelit-le-ne-fuqi-ligjin-per-shitjen-ose-ndalimin-e-platformes-tiktok-ne-shba/,Policy,
40,"Rama: Dhjetori në Fier, në sheshin qendror u ndezën dritat e festave","Edhe qyteti i Fierit ndezi sot dritat e festave të fundvitit. “Dhjetori i festave në Fier”, shkroi kryeministri Edi Rama, i cili ndau pamje nga festimet në qytetin e Fierit, ku në sheshin qendror u ndezën dritat e festave. Kryetari i bashkisë së Fierit, Armando Subashi u shpreh se ndezja e dritave sjell ngrohtësi, dashuri dhe gëzim. “I ndezim dritat e pemës së fundvitit, duke sjellë ngrohtësi, dashuri dhe gëzim në zemrat tona. Me shpresën që viti i ri të na dhurojë mbarësi, paqe dhe suksese. Gëzuar Festat dhe një vit të ri plot lumturi 2025”, shkroi Subashi në rrjetet sociale.",https://kohajone.com/politike/rama-dhjetori-ne-fier-ne-sheshin-qendror-u-ndezen-dritat-e-festave/,Policy,
41,"Reagon Erion Veliaj për kontrollet e SPAK: Mbështes hetimin, sikundër përbuz me neveri lojën e atyre që duan dëmtimin e imazhit tim…","Reagon Erion Veliaj: “Duke marrë shkas nga zhvillimet e ditës së sotme, hapat procedurale të kryera nga prokuroria e posaçme në lidhje me hetimin pasuror që po kryhet ndaj meje dhe familjarëve të mi, jo vetëm janë të mirëpritura, por edhe i mbështes në çdo hap. U bë një kohë e gjatë që hetimin dhe gjykimin tim e bëjnë opozitarët e zhytur në llumin e korrupsionit dhe të “ashtuquajturat media”, që luftojnë çdo zyrtar e funksionar publik që nuk bie prè e presioneve dhe shantazheve të tyre për përfitime të padrejta. Familjarët e mi dhe unë, si qytetar i këtij vendi, por njëkohësisht edhe në cilësinë e kryetarit të Bashkisë së Tiranës, do të jemi gjithmonë të hapur për çdo veprim dhe vendim të institucioneve të drejtësisë, por duke përbuzur njëkohësisht me neveri çdo të pavërtetë, që ka si qëllim dëmtimin e imazhit tim dhe familjarëve të mi, si dhe duke përhapur, mbi të gjitha, disinformacione edhe mbi vetë punën e këtyre institucioneve. Unë nuk bëj pjesë në atë kastë të vjetër politike që, për shumë kohë, e vendosën veten mbi ligjin, mbi drejtësinë dhe mbi llogaridhënien institucionale. Të gjithë këta që i kanë borxhe drejtësisë, rrokin flamurin e përkrahjes së drejtësisë kur në përputhje me ligjin dhe vendimet e gjykatave kryhen veprime procedurale në kuadër të hetimeve, dhe e sulmojnë atë me çdo mjet tashmë që drejtësia ka filluar të veprojë mbi ta, duke thyer kështu tabunë shumë vjeçare të mosndëshkueshmërisë”.",https://kohajone.com/kryesore/reagon-erion-veliaj-per-kontrollet-e-spak-mbeshtes-hetimin-sikunder-perbuz-me-neveri-akuzat-e-opozitareve-per-demtim-imazhit-tim/,Policy,
42,"Çfarë po ndodh? Haga ngre aktakuzë të re ndaj Hashim Thaçit, në pranga dhe 3 persona të tjerë","Lajme aspak të mira vijnë nga Haga. Zyra e Prokurorit të Specializuar (ZPS), bën me dije se ka ngritur një aktakuzë të re kundër ish-presidentit të Kosovës, Hashim Thaçi, nën dyshimin për pengim të drejtësisë. Po ashtu janë arrestuar tre të dyshuar të tjerë për pengim të personave zyrtarë dhe mosbindje ndaj gjykatës. Në një njoftim për media, ZPS-ja tha se ka arrestuar ish-shefin e Agjencisë së Kosovës për Inteligjencë (AKI), Bashkim Smakaj, ish-kryetarin e Komunës së Malishevës, Isni Kilaj, dhe Fadil Fazliun. Ish-ministri i Drejtësisë i Kosovës, Hajredin Kuçi, është urdhëruar të paraqitet në gjykatë, pasi akuzohet për mosbindje ndaj gjykatës, thuhet në njoftim. “Z. Smakaj, z. Fazliu dhe z. Kilaj u arrestuan më 5 dhjetor në Kosovë dhe u transferuan në objektin e paraburgimit të DHSK-së më 6 dhjetor, në bazë të aktakuzës së konfirmuar dhe fletarrestimeve të lëshuara nga Gjykatësja e Procedurës Paraprake e Dhomave të Specializuara të Kosovës. Zyra e Prokurorit të Specializuar (ZPS) kreu arrestimet me mbështetjen e Misionit të Bashkimit Evropian për Sundimin e Ligjit në Kosovë (EULEX)”, thuhet në njoftimin e Gjykatës Speciale.",https://kohajone.com/aktualitet/cfare-po-ndodh-haga-ngre-aktakuze-te-re-ndaj-hashim-thacit-ne-pranga-dhe-3-persona-te-tjere/,Policy,
43,"Opinioni i Komisionit të Venecias për mandatin e Xhaçkës, Kuvendi: Do publikohet sipas rregullave","Zyra e Shtypit e Kuvendit ka reaguar lidhur me opinionin e Komisionit të Venecias lidhur me mandatin e deputetes së PS-së Olta Xhaçka. Kryeparlamentarja Elisa Spiropali në cilësinë e kërkueses së këtij opinioni, do të vijojë të respektojë ruajtjen e konfidencialitetit të dokumentit në fjalë. “Opinioni i kërkuar nga Kryetarja e Kuvendit, me shkresën nr. 3457, datë 13.09.2024, është miratuar nga Komisioni i Venecias, në mbledhjen e mbajtur sot më datë 6 Dhjetor, në Venecia, Itali. Ky Opinion do të botohet nga Komisioni i Venecias, sipas rregullave dhe procedurave të aplikueshme prej tij. Deri në datën e publikimit, Kryetarja e Kuvendit, në cilësinë e kërkueses së këtij opinioni, do të vijojë të respektojë ruajtjen e konfidencialitetit të dokumentit në fjalë, siç ka bërë deri më sot, në zbatim të detyrimeve që përcaktohen në rregullat e punës së Komisionit të Venecias”, thuhet në komunikatën zyrtare. Kurse grupi parlamentar i PD-së thotë se një lajm i tillë, që Komisini thotë se deputetët nuk duhet të drejtohen sesi të votojnë është i pavërtetë, ndërsa akuzohet Zyra e Kryetares së Kuvendit që e ka prodhuar dhe e ka shpërndarë.",https://kohajone.com/politike/opinioni-i-komisionit-te-venecias-per-mandatin-e-xhackes-kuvendi-do-publikohet-sipas-rregullave/,Policy,
44,VOA: Akuza të reja ndaj Hashim Thaçit për pengim të drejtësisë,"Zyra e Prokurorit të Specializuar me seli në Hagë, që trajton krimet e luftës në Kosovë, njoftoi të premten se ka ngritur akuza kundër ish Presidentit të Kosovës, Hashim Thaci për vepra penale të pengimit të drejtësisë. Në njoftim thuhet se zotit Thaçi iu dorëzua një fletë-arrestim dhe ndaj tij janë ngritur tri akuza për pengim të personave zyrtarë në kryerjen e detyrave zyrtare, tri akuza për shkelje të fshehtësisë së procedurës dhe katër akuza për mosbindje ndaj gjykatës. Pa dhënë më shumë hollësi rreth veprave për të cilat akuzohet zoti Thaçi, prokuroria tha se ai do të paraqitet para një Gjykatësi të Procedurës Paraprake të Dhomave të Specializuara të Kosovës lidhur me akuzat për vepra penale shtesë të ngritura kundër tij. Në njoftim theksohet se Prokuroria ka arrestuar gjithashtu Bashkim Smakjan, Isni Kilajn dhe Fadil Fazliun, për përpjekje për të penguar personat zyrtarë në kryerjen e detyrave zyrtare dhe mosbindje ndaj gjykatës. Që të tre u arrestuan të enjten dhe tashmë janë transferuar në qendrën e paraburgimit në Hagë. Të enjten prokuroria bastisi edhe shtëpinë e ish ministrit të Drejtësisë, Hajredin Kuçi, ndërsa sot prokuroria tha se i është lëshuar fletëthirrje për paraqitje para Dhomave të Specializuara e cila ka ngritur kundër tij dy akuza për mosbindje ndaj gjykatës. “Zyra e Prokurorit të Specializuar e trajton pengimin e drejtësisë jashtëzakonisht seriozisht dhe do të vazhdojë të hetojë dhe ndjekë penalisht të gjithë ata që përfshihen në këtë veprimtari”, thuhet në njoftim./VOA/",https://kohajone.com/aktualitet/voa-akuza-te-reja-ndaj-hashim-thacit-per-pengim-te-drejtesise/,Policy,
45,Begaj ndez dritat e Presidencës për festat e fundvitit,"Presidenti Bajram Begaj, ndezi dritat e pemës bashkë më fëmijët e ftuar nga e gjithë Shqipëria. Në këtë festë, të kthyer tashmë në traditë, morën pjesë këngëtarë të vegjël, valltarë, instrumentistë, si dhe nxënës të shkollave të ndryshme të vendit, të cilët kanë marrë çmime kombëtare e ndërkombëtare përgjatë vitit 2024. Institucioni i Presidentit të Republikës e ka kthyer në traditë kremtimin e Krishtlindjes dhe Vitit të Ri me fëmijët, të cilët, edhe këtë vit, me emocion e gëzim, ishin protagonistë dhe spektatorë të koncertit festiv. Zonja e Parë, Armanda Begaj, uroi fëmijët për sukseset e tyre në shkencë, art, kulturë dhe sport. Zonja Begaj theksoi në fjalën e mikpritjes se fituesit e medaljeve përgjatë vitit që po lëmë pas janë shembulli i duhur për bashkëmoshatarët e tyre dhe se gjithkush ndihet krenar për ta. “Mirëmbrëma dhe mirëserdhët, të dashur fëmijë! Kjo sallë, e mbushur me kaq hare e gëzim, na lumturon të gjithëve. Këtë vit mes nesh kemi shumë kampionë të dalluar e të suksesshëm në shkencë, art e sport. Ata meritojnë një duartrokitje të madhe nga ne sot të gjithë. Të dashur kampionë, përkushtimi dhe pasioni juaj për letërsinë, shkencën, artin, kulturën dhe sportin janë siguria që e ardhmja jonë do të jetë më e mirë. Ju jeni shembulli i duhur për të gjithë bashkëmoshatarët tuaj. Faleminderit që keni udhëtuar nga anembanë Shqipërisë për të ndezur sot bashkë dritat e pemës së festave të fundvitit! Fëmijë, ju lutem, një duartrokitje të madhe për prindërit, mësuesit dhe trajnerët tuaj. Pa vëmendjen, kujdesin dhe mbështetjen e tyre, ju nuk do të jeni të suksesshëm. Ju uroj të gjithëve festa të mbara, shëndet e vullnet për të realizuar ëndrrat tuaja! Gëzoni!” Festa vazhdoi me kërcimet e valltarëve të Qendrës Kulturore Artistike Tiranë, këngët e interpretuara nga artistët e vegjël të Liceut Artistik të Tiranës dhe zëra të rrallë nga Shqipëria, por edhe nga Kosova, si dhe interpretime artistike e instrumentale nga nxënës që kishin fituar çmime kombëtare e ndërkombëtare në fusha të ndryshme të artit. Ekipi kampion ndërkombëtar në Judo nga qyteti i Kavajës ofroi për të ftuarit një ndeshje të këtij sporti, ndërsa festa kulmoi me dhuratat simbolike që Institucioni i Presidentit të Republikës kishte përgatitur për të gjithë miqtë e vegjël.",https://kohajone.com/politike/begaj-ndez-dritat-e-presidences-per-festat-e-fundvitit/,Policy,
46,"Kufizimi i përdorimit të TikTok, Rama: 394 takime! Po kontribuojnë me ide dhe sugjerime","Shqetësimet për rrjetet sociale janë në fokus të qeverisë. Vijojnë diskutimet që po zhvillohen në shkolla të ndryshme të vendit mes stafeve mësimore dhe prindërve mbi idenë për kufizimin e rrjeteve sociale, si TikTok. Kryeministri Edi Rama ka publikuar pamje nga diskutimet, ndërsa shkruan se janë zhvilluar 394 takime me pjesëmarrjen e 14 mijë prindërve. ”Vijon diskutimi me prindërit në shkollat e Tiranës, Shkodrës, Lezhës, Mamurrasit, Malësisë së Madhe, Hasit, Vaut të Dejës, Kurbinit, Beratit, Dimalit, Poliçanit, Belshit, Cërrikut, Librazhdit, Peqinit, Prrenjasit, Gramshit, Tepelenës, Përmetit dhe Vlorës me fokus kufizimi i rrjeteve sociale si TikTok. Deri tani, janë zhvilluar 394 takime me pjesëmarrjen e 14 mijë prindërve, që po kontribuojnë me ide dhe sugjerime për të adresuar sfidat që sjell teknologjia”, shkruan Rama.",https://kohajone.com/politike/kufizimi-i-perdorimit-te-tiktok-rama-394-takime-po-kontribuojne-me-ide-dhe-sugjerime/,Policy,
47,"Mandati i Xhaçkës, Komisioni i Venecias: Deputetët nuk mund të detyrohen sesi të votojnë","Komisioni i Venecias ka shqyrtuar kërkesën e dërguar nga kryetarja e Parlamentit Elisa Spiropali, lidhur me interpretimin e Kushtetutës sa i përket mandatit të deputetes socialiste Olta Xhaçka. Në vendimin që pritet të zbardhet në fillim të javës së ardhshme, konstatohet se Parlamenti dhe deputetët nuk mund të detyrohen të votojnë në një mënyrë të caktuar. Në prill të këtij viti, pas verdiktit të Gjykatës Kushtetuese, Partia Socialiste tha se ky vendim nuk mund ta detyrojë deputetin si të votojë dhe me forcën e kartonit rrëzoi vendimin e gjykatës. Opozita e ridërgoi çështjen në Kushtetuese duke kërkuar deklarimin e këtij vendimi si të papajtueshëm me Kushtetutën dhe dhënien një interpretimi përfundimtar të zgjidhjes së konfliktit të kompetencave ndërmjet Kuvendit dhe pakicës parlamentare të 1/10 e deputetëve. Gjykata e mori në shqyrtim, por nga ana tjetër Kuvendi pretendoi se duhet të jetë Komisioni i Venecias që të japë një analizë tërësore për gjithë vendimet e marra për këtë çështje, pasi “rezulton që të jetë krijuar një situatë e paqartë juridike në lidhje me mënyrën si duhet të sillen deputetët, kur ndodhen përpara mocionit që mund të paraqiten nga Kryetari i Kuvendit apo një grup deputetësh, prej jo më pak se 1/10 e të gjithë deputetëve”. /TCH/",https://kohajone.com/politike/mandati-i-xhackes-komisioni-i-venecias-deputetet-nuk-mund-te-detyrohen-sesi-te-votojne/,Policy,
48,Basha: Dosjet e Berishës e kanë kthyer në asetin e Ramës,"Kreu i PD-Demokratët Euroatlantikë, Lulzim Basha reagoi sot ndaj deklaratave të Berishës i cili e komentoi si të afërt me Taulant Ballën. Basha tha se Berisha është shndërruar në një mjet të Edi Ramës, duke e ndihmuar në zhvendosjen e vëmendjes nga aferat korruptive të qeverisë dhe lidhjet e saj me krimin. ”Është e turpshme, që Berisha pranon të jetë nën patronazhimin e Edi Ramës, të cilit i dha votat për të amnistuar të korruptuarit e tij, për mbylljen e listave, për pazarin e radhës me Gjykatën Kushtetuese, dhe në këmbim, mori vulën përmes një vendimi skandaloz, që Berisha e përdor jo për t’i shërbyer opozitës, por problemeve të tij me drejtësinë”, shkruan Basha. Postimi i plotë Fatkeqësisht, dosjet e Sali Berishës e kanë kthyer atë në asetin e Edi Ramës, të cilin e përdor për të mbajtur debatin publik larg aferave të panumërta korruptive të qeverisë dhe lidhjeve të saj të tmerrshme me krimin. Është e turpshme, që Berisha pranon të jetë nën patronazhimin e Edi Ramës, të cilit i dha votat për të amnistuar të korruptuarit e tij, për mbylljen e listave, për pazarin e radhës me Gjykatën Kushtetuese, dhe në këmbim, mori vulën përmes një vendimi skandaloz, që Berisha e përdor jo për t’i shërbyer opozitës, por problemeve të tij me drejtësinë. Është e kuptueshme, që politikisht Berisha nuk mund të ekzistojë pa një armik, kështu që, përsa kohë Trekëndëshi i Bermudës po shtrëngon radhët në përballjen me SPAK-un, i ngelem vetëm unë me të cilin mund të merret për të hedhur në publik shashka qesharake. Ndaj jemi më të vendosur se kurrë për të mos i lënë demokratët pa alternativën e duhur dhe të besueshme, me të cilën të ndihen të përfaqësuar, të nderuar dhe jo të tradhëtuar.",https://kohajone.com/politike/basha-dosjet-e-berishes-e-kane-kthyer-ne-asetin-e-rames/,Policy,
49,"VIDEO/ Tabaku: Shteti nuk ndërtohet me gjoba, por me barazi për të gjithë","Deputetja e PD-së, Jorida Tabaku ka kritikuar ashpër qasjen e qeverisë ndaj qytetarëve përmes gjobave dhe ndëshkimeve të larta. Për të shteti nuk mund të ndërtohet me dhunë siç ka vepruar PS në këto 11 vite, polici apo forcë, por përmes zbatimit të drejtë të ligjit dhe krijimit të një sistemi të ndershëm për të gjithë. ”Filozofia e tyre për të bërë shtetin është përmes gjobave të larta, të cilat shpesh janë jashtëzakonisht disproporcionale me të ardhurat e qytetarëve. Nga ligji për mbetjet, te ai për të dhënat personale, mjedisin, turizmin dhe sigurinë ushqimore, gjithçka bazohet te ndëshkimi i të dobëtëve, ndërsa të fortët shpëtojnë pa pasoja”,-tha Tabaku për shumicën socialiste që është akuzuar se ka përdorur shtetin policor ndaj shqiptarëve. Duke marrë shkasë nga amnisti e debatuar, por që ende nuk është një propozim ligjor nga mazhoranca socialiste, Tabaku solli në vëmendje se si socialistët amnistuan pa gjoba ndërtimet pa leje në qendër të Tiranës, duke përmendur shembuj të pallateve shumëkatëshe që janë ndërtuar në mënyrë të paligjshme pa u ndëshkuar. ”Ata janë të fortë me të dobëtit dhe të dobët me të fortët. Nuk është kjo mënyra për të ndërtuar një shtet. Shteti ndërtohet me drejtësi, duke i dhënë çdo qytetari hapësirën që meriton, dhe jo me kërbaç”.",https://kohajone.com/politike/video-tabaku-shteti-nuk-ndertohet-me-gjoba-por-me-barazi-per-te-gjithe/,Policy,
50,Spiropali në Komisionin e Venecias: Dhanë opinione që mbrojnë kushtetutën e Shqipërisë,"Kryetarja e Kuvendit Elisa Spiropali ka ndarë fotot nga pjesëmarrja e saj në sesionin plenar të 141-të të Komisionit të Venecias. “Me ftesë të Komisionit të Venecias, mora pjesë në sesionin plenar të 141-të të këtij Komisioni.
Mirënjohje për të gjithë anëtarët e këtij forumi prestigjioz, personalitete të shquar të së drejtës, të njohur botërisht, për bashkëpunimin e shkëlqyer dhe konstruktiv me Kuvendin e Shqipërisë, në dhënien e opinioneve në mbrojtje të Kushtetutës, për fuqizimin e institucioneve dhe konsolidimin e vlerave demokratike”, shkruan Spiropali.",https://kohajone.com/lajme/spiropali-ne-komisionin-e-venecias-dhane-opinione-qe-mbrojne-kushtetuten-e-shqiperise/,Policy,
51,Bashkia jep lajmin e mirë: Hapet thirrja për banesat sociale nga programi 3%,"Bashkia e Tiranës ka njoftuar hapjen e thirrjes për aplikim për banesat sociale me qira, të përfituara nga kontributi i sektorit privat në kuadër të programit social të strehimit. Ky është një hap i rëndësishëm për mbështetjen e familjeve dhe individëve në nevojë, duke ofruar një mundësi për strehim të përballueshëm. Bazuar në nenin 19 të ligjit nr. 22/2018 “Për strehimin social”, i ndryshuar, dhe vendimin e Këshillit Bashkiak nr. 104, datë 8.10.2024, thirrja për aplikime është e hapur për fazën e parë të këtij programi. Kush ndërton më shumë se 2000 m² është i detyruar të dhurojë 3% të sipërfaqes ose të vlerës së saj për banesa sociale. Si të aplikoni? Çdo individ/familje paraqet kërkesën për të përfituar (Faza I) nga ky program përmes portalit qeveritar “e-Albania”, brenda 7 ditëve kalendarike nga njoftimi publik për hapjen e thirrjes, duke zgjedhur shërbimin “Kërkesë për të përfituar nga programet e strehimit social”. Bazuar në pikën 2 të nenit 14, të Iigjit nr. 22/2018 “Për strehimin Social”, i ndryshuar individi ose përfaqësuesi/ja i/e familjes, që vetëdeklarohet me paaftësi apo pamundësi aksesi në rrjetin e komunikimeve elektronike, u drejtohet njësive administrative ku kanë vendbanimin ose vendqëndrimin, me qëllim asistimin në kryerjen e aplikimit në portalin E-Albania. Afati për aplikim sipas kësaj thirrje, për fazën e parë fillon me datën 10.12.2024 dhe përfundon në datën 17.12.2024.",https://kohajone.com/politike/bashkia-jep-lajmin-e-mire-hapet-thirrja-per-banesat-sociale-nga-programi-3/,Policy,
52,"Zgjedhjet 2025/ Tirana me 37 mandate, ja kujt qarku i hiqet një deputet","Zgjedhjet e përgjithshme do të mbahen më 11 maj 2025. Komisioni Qendror i Zgjedhjeve ka përcaktuar ndarjen e 100 mandateve të deputetëve për çdo zonë zgjedhore për zgjedhjet parlamentare të 11 majit të vitit 2025. Tiranës i është shtuar 1 mandat deputeti, duke u dhënë të drejtë zgjedhësve të kryeqytetit të përfaqësohen tashmë me 37 deputetë nga 36 që ishin deri tani. Në dallim nga zgjedhjet e kaluara të viti 2021, Korçës i është hequr një mandate deputeti, ndaj nga 11, në këto zgjedhje do të ketë 10 mandate deputetësh. Sakaq, në zonat e tjera zgjedhore nuk do të ketë ndryshim të numrit të mandateve për deputetët e rinj. Ndarja e mandateve për ligjvënësit e rinj është bërë në varësi të numrit të popullsisë. Ky propozim do të shqyrtohet nga Komisioni Rregullator për zgjedhjet. Për këto zgjedhje, Presidenti Bajram Begaj kishte në dispozicion katër të diela midis datave 15 prill dhe 15 maj 2025. Shkaku themelor për caktimin e datës 11 maj 2025 si datë për mbajtjen e këtyre zgjedhjeve qëndron në nevojën e shprehur nga KQZ-ja për të shfrytëzuar të gjithë kohën në dispozicion për përgatitjen e infrastrukturës ligjore dhe organizative, me qëllim që të bëhet i mundur votimi i sukseshëm dhe rezultativ i shqiptarëve nga jashtë vendit.",https://kohajone.com/politike/zgjedhjet-2025-tirana-me-37-mandate-ja-kujt-qarku-i-hiqet-nje-deputet/,Policy,
53,Ministrja e Turizmit: 11 milionë vizitorë të huaj në 11 muaj,"U organizua në Tiranë Konferenca e Turizmit të Qëndrueshëm me pjesëmarrjen e përfaqësuesve nga Këshilli Global i Turizmit të Qëndrueshëm(GSTC), nga Organizata Botërore e Turizmit, të sektorit privat dhe operatorëve të turizmit me mbështetjen e Kooperacionit Zviceran për Zhvillim. Në fjalimin e saj gjatë konferencës, minsitrja Kumbaro vlerësoi anëtarësimin e Shqipërisë pranë Këshillit Global të Turizmit të qëndrueshëm, duke shtuar se edhe rritja turistike në vend po ndodh në mënyrë të qëndrueshme. “Anëtarësimi pranë GSTC na konfirmon se vizioni është që turizmi duhet të zhvillohet në mënyrë të qëndrueshme dhe akoma më shumë na e konfirmon këtë mënyra se si është transformuar ky sektor në botë pas pandemisë së Covid-19. Muaji i 11-të i vitit 2024 u mbyll me mbi 11 milionë vizitorë të huaj që kanë shijuar Shqipërinë në të gjitha shqisat, ndjesitë dhe përvojat e saj. Koinçidencë e bukur kjo 11 me 11, ose rreth 16% më shumë se e njëjta periudhë e një viti më parë. Është e rëndësishme të theksojmë se këto janë rritje që po bëhen të qëndrueshme. Nuk na duhet të kemi miliiona e miliona më shumë dhe të krenohemi se mbërritëm dhjetra milionë. Na duhen ata milionë të cilët rrinë më gjatë, të cilët paguajnë më shumë, konsumojnë më shumë, shijojnë më shumë dhe vijnë gjatë gjithë vitit“, tha ministrja Kumbaro. Kjo konferencë vjen në Shqipëri në momentin e anëtarësimit të vendit tonë pranë Këshillit Global të Turizmit të Qëndrueshëm (GSTC) duke ofruar mundësi për strukturat hoteliere dhe turoperatorët që të certifikohen ndërkombëtarisht mbi standardet e qëndrueshmërisë. “Me partnerët tanë të qeverisë zvicerane kemi një eksperiencë shumë të mirë sepse kemi zhvilluar modele të cilat nuk i kemi pasur traditë siç janë hotelet e shpërndara, modelet e para të të cilave kanë nisur dhe tipologjia urbane dhe rurale e Shqipërisë ndihmon për një gjë të tillë. Fakti që në 5-6 vitet e fundit kemi mbi 17 marka ndërkombëtare hotelerie. Meqë flasim për standarde dhe formalizim, pata kënaqësinë të nënshkruaj dje certifikatën e 2000-të brenda një periudhe pak vjeçare të kategorizimit të hoteleve të cilat gjithmonë e më shumë e kuptojnë që iu intereson të formalizohen sepse dhe përfitimet i kanë më të mëdha”, vazhdoi fjalën e saj ministrja Kumbaro duke bërë një bilanc të industrisë së hotelerisë dhe strukturave akomoduese në Shqipëri.",https://kohajone.com/lajme/ministrja-e-turizmit-11-milione-vizitore-te-huaj-ne-11-muaj/,Policy,
54,"Denaj, takim me ministrin hungarez: Forcojmë lidhjet ekonomike mes dy vendeve","“Në kuadër të marrëveshjes së bashkëpunimit mes Shqipërisë dhe Hungarisë, zhvilluam një takim produktiv me Ministrin e Ekonomisë së Hungarisë, Márton Nagy. Diskutimet u përqendruan në mundësitë për të forcuar lidhjet ekonomike mes dy vendeve dhe për të nxitur zhvillimin e sektorit agro, një sektor kyç për ekonominë shqiptare me potencial të madh për rritje dhe përmirësim.
Gjatë takimit u trajtua rëndësia e investimeve të reja në këtë sektor për të krijuar ekonomi shkalle, për të rritur cilësinë dhe standardet e produkteve shqiptare dhe për të mbështetur rritjen e konkurrencës në tregun lokal dhe ndërkombëtar, duke përmirësuar aksesin në financë, i cili mbetet vendimtar për të lehtësuar dhe rritur investimet në këtë sektor”, shkruan në një postim në rrjetet sociale, ministrja Anila Denaj.",https://kohajone.com/politike/denaj-takim-me-ministrin-hungarez-forcojme-lidhjet-ekonomike-mes-dy-vendeve/,Policy,
55,"118,696 pensionistë në të gjithë vendin kanë tërhequr tashmë bonusin e fundvitit","Ministri i Ekonomisë dhe Inovacionit, Blendi Gonxhja, ka dhënë lajmin se 118,696 pensionistë në të gjithë vendin e kanë tërhequr tashmë bonusin e fundvitit. “Vijon shpërndarja e Bonusit të Fundvitit për Pensionistët!
118,696 pensionistë në të gjithë vendin e kanë tërhequr tashmë bonusin e fundvitit, në çdo 📍pikë të Postës Shqiptare dhe Banka të Nivelit të Dytë!”, thotë Gonxhja.",https://kohajone.com/politike/118696-pensioniste-ne-te-gjithe-vendin-kane-terhequr-tashme-bonusin-e-fundvitit/,Policy,
56,BKH kontrollon celularin në shtëpinë e Erion Veliajt,"Mësohet se BKH sot ka kontrolluar celularin e bashkëshortes se Erion Veliajt. Agjentët janë paraqitur në shtëpinë e tij, pasi janë prezantuar kanë hyrë në banesë duke kontrolluar celularin në fjalë. Ndërkohë nuk ka akoma njoftim nga SPAK dhe nga zyra e shtypit e Erion Veliajt.",https://kohajone.com/politike/bkh-kontrollon-celularin-ne-shtepine-e-erion-veliajt/,Policy,
57,"Ambasada e SHBA, njoftim të rëndësishëm për vizat amerikane: Ja çfarë duhet të dinë aplikantët","Ambasada e SHBA në Tiranë ka dhënë një njoftim të rëndësishëm për aplikantët për vizat amerikane. Njoftimi i ambasadës amerikane: Njoftim i rëndësishëm për aplikantët e vizave! Duke filluar nga e hëna, datë 9 dhjetor 2024, do të hyjnë në fuqi masa të reja sigurie për intervistat në Konsullatën Amerikane. Aplikantët nuk do të lejohen të sjellin me vete çanta shpine, bagazhe ose çanta dore në ambientet e konsullatës. Këto masa janë të nevojshme për të garantuar sigurinë dhe mbarëvajtjen e procesit të intervistave për të gjithë aplikantët. Ne kërkojmë mirëkuptimin dhe bashkëpunimin tuaj në respektimin e këtyre udhëzimeve dhe vlerësojmë mbështetjen tuaj në mbajtjen e një procesi të sigurt dhe të qetë për të gjithë. Planifikoni për t’i lënë këto sende në shtëpi ose në një vend të sigurt përpara se të mbërrini në ambasadë.",https://kohajone.com/politike/ambasada-e-shba-njoftim-te-rendesishem-per-vizat-amerikane-ja-cfare-duhet-te-dine-aplikantet/,Policy,
58,"Veliaj në Hamburg, takim me kryebashkiakun Peter Tschentscher","Kryetari i Bashkisë së Tiranës, Erion Veliaj, ndodhet në Hamburg të Gjermanisë, për një vizitë dy ditore, gjatë së cilës është pritur në një takim edhe nga Kryebashkiaku i Parë i Hamburgut, Peter Tschentscher. Gjithashtu, ai ka zhvilluar takime edhe me Presidenteb e Parlamentit të Hamburgut, Carola Veit, si dhe me anëtarë të Komitetit për Çështjet Europiane. Gjatë ditës së sotme, ai do të marrë pjesë në tryezën e rrumbullakët të Dhomës së Tregtisë së Hamburgut, ku pjesëmarrëse do të jenë kompani gjermane të interesuara për të investuar në Shqipëri.",https://kohajone.com/politike/veliaj-ne-hamburg-takim-me-kryebashkiakun-peter-tschentscher/,Policy,
59,Përfundojnë punimet për mbrojtjen nga gërryerjet e lumit Drin në Shkodër (VIDEO),"Kryeministri Edi Rama ka ndarë disa pamje nga punimet tashmë të përfunduara për mbrojtjen nga gërryerjet e lumit Drin në Juban të Shkodrës. “Dhe me punimet e përfunduara për mbrojtjen nga gërryerjet e lumit Drin në Juban të Shkodrës, që garantojnë mbrojtjen e mbi 500 hektarëve tokë bujqësore dhe zonave të banuara nga gërryerjet e lumit Drin, ju uroj një ditë të mbarë”, shkruan Kryeministri Edi Rama në një postim në rrjetet sociale.",https://kohajone.com/politike/perfundojne-punimet-per-mbrojtjen-nga-gerryerjet-e-lumit-drin-ne-shkoder-video/,Policy,
60,"Nga 1 janari 2025 rritet çmimi i ujit për 12 bashki, 14% deri në 2-fish më shtrenjtë","Enti Rregullator i Ujit ka vendosur rritjen e çmimit të ujit pas kërkesës së dy shoqërive të cilat kanë në administrim 12 njësi apo bashki.
Rritja e çmimit është bërë kryesisht për kategorinë e familjarëve teksa për bizneset dhe institucionet publike nuk janë bërë rishikime me përjashtim të disa rasteve të rralla. Por cilat janë në fakt dy shoqëritë që kanë aplikuar për rritje çmimi dhe tarifat e reja që do të paguajnë qytetarët pas hyrjes në fuqi të vendimit. Së pari Shoqëria Rajonale e Ujësjellës-Kanalizimeve Shkodër sh.a e cila ka në mbulim Shkodrën, Vaun e Dejës, Pukën, Fushë Arrzin dhe Malësinë e Madhe. Për familjarët në Shkodër dhe Vaun e Dejës ka një rritje me 37.5 për qind të çmimit të ujit të pijshëm teksa për bizneset dhe institucionet nuk ka ndryshim. Familjarët do të paguajnë çdo m3 ujë me 55 lekë. Për Vaun e Dejës rritja e çmimit të ujit është 31 për qind teksa për Fushë Arrëzin kjo rritje është dyfishuar ku nga 20 lekë m3 që paguajnë aktualisht pas hyrjes në fuqi të vendimit tarifa do të jetë 40 lekë/m3 ujë. Për Pukën rritja e çmimit llogaritet në 14.2 për qind ku nga 35 lekë do të paguajnë 40 lekë m3. Këto tarifa do të paguhen nga 1 janari 2025. ERRU ka miratuar rishikim të çmimeve edhe për ndërmarrjen rajonale në Gjirokastër. Sipas çmimeve të reja dhe atyre aktuale edhe në këtë rast rritja ka përfshirë kryesisht familjarët. Konkretisht familjet e Gjirokastrës do të paguajnë një çmim 8.6 për qind më të lartë në raport me çmimin aktual. Sot m3 ujë paguhet 46 lekë ndërsa me çmimin e ri 50 lekë m3. Në Përmet rritja llogaritet në 25 për qind ku nga 40 lekë do të paguajnë 50 lekë m3 ujë. Në Tepelenë rritja llogaritet në 51.5 për qind dhe po kaq edhe në Memaliaj. Në Këlcyrë rritja është 35 për qind ku ka një rishikim çmimi edhe për institucionet publike me një rritje 20 lekë për m3 ujë në raport me çmimin aktual. Rritja çmimi edhe pse në nivele më të moderuara aplikohen edhe në Dropull dhe Libohovë. Edhe për këtë ndërmarrje hyrja në fuqi e çmimeve të reja është nga 1 janari 2025. /Monitor/",https://kohajone.com/politike/nga-1-janari-2025-rritet-cmimi-i-ujit-per-12-bashki-14-deri-ne-2-fish/,Policy,
61,"Dhjetori i festave në Cërrik, Rama poston videon nga ndezja e dritave","Në qytetin e Cërrikut u ndezën dritat shumëngjyrëshe të festave të fundvitit. Kryeministri Edi Rama ka postuar për ndjekësit në Facebook, pamje nga Cërriku i dekoruar me zbukurimet shumëngjyrëshe. Pjesë e festës së ndezjes së dritave u bënë dhjetëra qytetarë, mes të cilëve dhe shumë fëmijë, të cilët iu gëzuan atmosferës së krijuar. Atmosfera magjike me zbukurime dhe drita shumëngjyrëshe të shoqëron në të gjithë qytetin, duke tërhequr vëmendjen e qytetarëve të Cërrikut, por edhe të vizitorëve.",https://kohajone.com/politike/dhjetori-i-festave-ne-cerrik-rama-poston-videon-nga-ndezja-e-dritave/,Policy,
62,"Programi për zgjedhjet në 2025, Basha: Zgjidhim çështjen e pronës","Kreu i Partisë Demokratike-Demokratët Euroatlantikë, Lulzim Basha thotë se programi i tyre për zgjedhjet e përgjithshme që do të mbahen më 11 maj 2025, i drejtohet të gjithë qytetarëve shqiptarë. ”Programi përmban tre aspekte kryesore: Të drejtat e të përndjekurve dhe pronarëve shqiptarë; sipërmarrjen dhe ekonominë; si dhe mbështetje për familjet shqiptare, që ndodhen në një krizë të thellë për shkak të keqqeverisjes së Edi Ramës gjatë 12 viteve të fundit”, tha Basha. Sipas tij, ky program synon të ofrojë një ndryshim të thellë dhe të qëndrueshëm për Shqipërinë. ”Për herë të parë në 34 vite, Demokratët Euroatlantikë me programin e shpallur më 1 qershor kanë marrë përgjegjësitë edhe për ato që nuk na takonin ne si vendime, si për shembull 7501-shin, diskriminimin e të përndjekurve politikë dhe mospromovimin e kauzës së tyre. Ndërsa në raport me pronarët, jemi duke ecur në shembullin e Kroacisë dhe me ndihmën e aleatëve tanë europianë, programi ynë është më i besueshëm dhe më i realizueshëm për të zgjidhur njëherë e mirë çështjen e pronës”, tha Basha. Kategoria e dytë, sipas tij ka të bëjë me sipërmarrjen. ”Taksat e ulëta janë një karburant për ekonominë shqiptare, për motorin e ekonomisë shqiptare, dhe shumë propozime të tjera që kanë të bëjnë me deregulimin. Grupi i tretë është familja shqiptare, e cila ndodhet në një krizë të thellë për shkak të keqqeverisjes 12-vjeçare të Edi Ramës”.",https://kohajone.com/politike/programi-per-zgjedhjet-ne-2025-basha-zgjidhim-ceshtjen-e-prones/,Policy,
63,"Tirana merr çmimin ”Kryeqyteti i Inovacionit” në Romë, Veliaj: Krenar për arritjet tona","Bashkia e Tiranës vlerësohet me çmimin “Kryeqyteti i Inovacionit” për qeverisjen vendore në edicionin e 7-të të çmimeve kombëtare “Angi-OSCAR”, i zhvilluar këtë javë në Romë. Pas marrjes së çmimit, kryebashkiaku Erion Veliaj tha se ky është një vlerësim për përpjekjen e të gjithë skuadrës së Bashkisë së Tiranës, për të pasur një qytet solidar dhe me standarde të larta për fëmijët në çerdhe, kopshte e shkolla. “Tirana u vlerësua me çmimin e inovacionit për qeverisjen vendore. është një kënaqësi e jashtëzakonshme sepse vlerësohet përpjekja e skuadrës së bashkisë sonë, por edhe e të gjithë qytetarëve të Tiranës, për të prodhuar një qytet histori suksesi, për të prodhuar një qytet solidar, që e mban ritmin e rritjes demografike, duke u siguruar për të sjellë inovacion në shërbimet për fëmijët, çerdhe, kopshte dhe shkollat e reja që kemi ndërtuar. Jam vërtet krenar për të gjitha këto arritje”, deklaroi Veliaj. Ai u shpreh se pas disa titujsh radhazi në vitet e shkuara, në Janar 2025 Tirana nis përgatitjet si Kryeqyteti Mesdhetar i Kulturës dhe i Dialogut, për të treguar edhe njëherë se është kartolina më e bukur e Shqipërisë moderne dhe europiane. “Jam krenar për gjitha arritjet e Tiranës dhe mezi pres që – pasi kemi qenë Kryeqyteti Europian i Rinisë, Kryeqyteti Europian i Sportit – të fillojmë përgatitjet për të qenë Kryeqyteti Mesdhetar i Kulturës dhe i Dialogut 2025, bashkë me Aleksandrinë në Egjipt. Jam i sigurt se Tirana do arrijë të organizojë super aktivitete, do ketë një zemër të madhe mikpritëse dhe do të tregojë se është kartolina më e bukur e Shqipërisë moderne dhe europiane. Mezi pres që me djemtë dhe vajzat shqiptarë, që kanë prodhuar sukses në Itali, të krijojnë këtë urë nëpërmjet inovacionit. Më vjen mirë që sot Tirana është shpallur Kryeqyteti i Inovacionit në grupin e kryeqyteteve që janë konsideruar për këtë çmim, dhe mezi pres që shumë nga idetë kreative që kemi nga djemtë dhe vajzat shqiptare të mund t’i transformojmë në Tiranë”, u shpreh kryebashkiaku.",https://kohajone.com/politike/tirana-merr-cmimin-kryeqyteti-i-inovacionit-ne-rome-veliaj-krenar-per-arritjet-tona/,Policy,
64,Bardhi: Kryeministri po shantazhon SPAK-un,"Nuk ka vonuar reagimi nga kryetari i grupit Parlamentar të Partisë Demokratike, Gazment Bardhi ndaj kryeministrit, duke thënë se Rama ka shantazhuar SPAK-un për dosjen Xibraka. Bardhi i kërkoi interpelancë kryeministrit për çështjen “Becchetti”, por Rama reagoi duke thënë se do të shkojë në Parlament për tu përballur në çdo interpelancë me kreun e Grupit të PD, por kur të finalizohet një kusht. Rama thotë se kjo përballje do të realizohet vetëm pasi të ketë dalë vendimi i SPAK për çështjen e vëllait të tij Olsi Rama, të cilin sipas shefit të qeverisë, Bardhi e ka zbuluar si “trafikantin e drogës në familjen” e tij. Postimi i plotë nga Gazment Bardhi: Nuk kam reaguar ndaj qëndrimit të Edi Ramës, sepse qartësisht qëndrimi i tij gjoja më drejtohej mua, por në të vërtetë ishte një mesazh i qartë dhe i pastër shantazhi ndaj SPAK që të mbyll hetimet ndaj Olsi Ramës dhe Dosjes “Xibraka”, sepse vijimi i hetimeve dhe zbulimi deri në fund i të vërtetës, i rrezikon Edi Ramës karrigen e Kryeministrit, sepse ai do të detyrohej të largohej nga politika! Mesazhi i pastër kriminal e shantazhues ndaj SPAK nuk mund të përcillet kurrë duke bërë gjoja replikë publike me mua dhe as nuk mund të fshihet duke u përfshirë unë në një replikë pa sens e jashtë kohe, të sajuar nga hiçi dhe me shkaqe të inskenuara. A nuk ishte po ky Edi Rama që hyri me sy, por doli me faqe të zezë, përpara disa muajve kur ishte në interpelancë për mbetjet toksike me denoncuesin e Olsit, pra me mua, me të njëjtin? Pse atëherë mendonte se kishte edhe sy edhe faqe për të ardhur në interpelancë, ndërsa sot ka humbur sytë dhe faqen? Asokohe nuk ishte “kusht mbi Kushtetutën” as vëllai Ols dhe as përfundimi i hetimeve ndaj vëllait Ols nga SPAK. Vallë çfarë ndryshoi sot? Pse u kujtua beftë për vëlla Olsin dhe SPAK-un? Pse u kujtua që i rrezikohet pushteti nëse vijojnë hetimet e zbulohet e vërteta që u tentua të varrosej në 2018? Çfarë e pickoi sot Edi Ramën për këtë çështje? Pse ka frikë Edi Rama nga hetimi, dhe kërkon mbylljen e shpejtë të çështjes, përpara se të humbi zgjedhjet e Majit 2025? E di që Edi Rama nuk e ka për gjë të grisë Kushtetutën dhe Ligjin për pushtetin e tij personal. E di shumë mirë që do të gjejë çdo justifikim për të mos u përballur në Parlament me krimin e vjedhjes që u ka bërë shqiptarëve. E di shumë mirë që edhe mesazhet politike i jep sipas stilit mafioz. E di që po bën çmos të shantazhojë edhe SPAK-un që t’i mbyllë hetimet për Olsin dhe kokainën e Xibrakës. Ajo që s’kisha parashikuar ishte që të fshihej pas të vëllait të vogël për të mos ardhur në Parlament. Të keqpërdorësh familjen për të mos dhënë llogari para shqiptarëve, do të thotë të jesh në pozicion shumë të sikletshëm. Dhe e kuptoj që fshihet pas Olsit! Sa më shumë zbardhen kodet pin në SKY/ECC, por shumë shpejt edhe këto të rejat në MATRIX, aq më shumë do të fshihet Edi Rama! Le të fshihet në rrjetet sociale sa të dojë, të bëjë teatër sa të dojë, të inskenojë reagime nga hiçi për të përcjellë mesazhe publike kriminale për SPAK sa të dojë, e sigurojë se, me SPAK apo pa SPAK, largimin nga politika do ta ketë me turp, të shpejtë, dhe ashtu siç e meriton një frikacak që i fshihet Kuvendit, një bashkëpunëtor i bandave që ka torturuar, vjedhur e varfëruar bashkëqytetarët e tij.",https://kohajone.com/politike/bardhi-kryeministri-po-shantazhon-spak-un/,Policy,
65,"Qeveria teknike, Gjiknuri: Jo në agjendën e PS, ja sa do kushtojë vota për emigrantët","Edhe pse me mosbindjet civile Partia Demokratike shprehet se kështu do të vijë qeveria teknike, sekretari për çështjet zgjedhore në PS, Damian Gjiknuri thotë se nuk është në agjendën e PS-së. Për të kërkesa e opozitës për qeveri teknike nuk ka asnjë bazë politike. ”Kjo është një dëshirë politike e pabazuar as në realitetin politikë dhe as në ligj. S’ka ndodhur kurrë që një opozita kërkon qeveri teknike dhe të bëhet qeveri teknike. Ato bëhen vetëm kur ka kriza të mëdha financiare, ose si u bë në ‘97. Por nuk shoh asnjë arsye për tu bërë. Është dëshirë për t’i thënë kundërshtarit, ik ti nga karrigia se dua që të vijë unë. Kjo s’ka as bazë politikë. Nuk është fare pjesë e agjendës së PS”,-tha në ”Report Tv”. Sa i përket ndryshimeve në kodin zgjedhor, ai tha se deri më tani nuk ka një dakordësi me opozitën. Gjiknuri u shpreh se mund të shihet edhe mundësia e postës ekspres, por kjo sipas tij do të kishte një kosto të madhe për qeverinë. ”Vota e emigrantëve do të bëhet me post ekspres që do ta marr përsipër qeveria, por do të kishte një kosto të madhe, mbi 50 euro për zarf”, tha ai. I pyetur sesa është numri i mandatave që parashikohet të marrin, ai tha se PS është e avantazhuar përballë opozitës e cila është e përçarë. Gjiknuri komentoi edhe votimin elektronik, për të cilin tha se PS ka propozuar Tiranën duke qenë se është një qark i madh. Sipas tij, votimi elektronik është një vendimmarrje vetëm e KQZ. ”Është e pamundur që të ndalohet procesi i numërimit dhe votimit elektronik, sepse është i përfshitë në legjislacionin shqiptar dhe nëse do të kishte një vendimmarrje që do ta nxirrte të pavlefshëm kjo do të ishte adresuar. Votimi elektronik ka qenë edhe kërkesë e opozitës. KQZ nuk është gati për ta bërë në më shumë se 3 qarqe dhe ne propozuam Tiranën duke qenë se është qarku më i madh, fleta e votimit është pak më e vështirë në Tiranë. E ka më të lehtë KQZ që këtë gjë ta bëjë në Tiranë dhe kjo është vendimmarrje e KQZ dhe jo një debat politikë”.",https://kohajone.com/politike/qeveria-teknike-gjiknuri-jo-ne-agjenden-e-ps-ja-sa-do-kushtoje-vota-per-emigrantet/,Policy,
66,"Bashkëpronësia, Mazniku takim me ndërtuesit: Garanton trajtimin e pronës sipas standardeve evropiane","Ministri i Shtetit për Pushtetin Vendor, Arbjan Mazniku është konsultuar me një grup ndërtuesish në vend, ku ka diskutuar risitë mbi draftligjin për bashkëpronësinë. Për të ky draftligj garanton trajtimin e pronës së përbashkët bazuar në praktikat më të mira të vendeve të BE-së. Po ashtu Mazniku deklaroi se ky ligj i ri forcon rolin e bashkive dhe administratorëve në hapësirat e përbashkëta. Ministri shpjegoi se ligji detyron çdo pronë që ka më shumë se 4 apo 5 njësi bashkëpronësie të ketë një administrator të regjistruar pranë njësive respektive. ”Ndryshimet e propozuara synojnë të çojnë në një nivel të ri administrimin e hapësirave e pronave të përbashkëta, për një bashkëjetesë komunitare cilësore dhe të standardeve më të larta europiane. Një pjesë e mirë e njerëzve jetojnë në pallate, që kanë nevojë për mirëmbajtje, është e nevojshme që të kemi rregulla të reja dhe ndarje të qartë të roleve që ka bashkia, banorët, kryesia, administratori i objektit. Së pari, bashkitë do të kenë një libër të bashkëpronësisë, si një regjistër me të dhënat si është ndërtuar objekti, ka ashensor, ka asamble, ka depo uji. Një seri të dhënash për çdo objekt”, deklaroi ai.",https://kohajone.com/politike/bashkepronesia-mazniku-takim-me-ndertuesit-garanton-trajtimin-e-prones-sipas-standardeve-evropiane/,Policy,
67,“Gëzuar Festën e Shën Kollit!”,"Benet Beci, kryebashkiaku shkodran shkruan:”Gëzuar Festën e Shën Kollit! Uroj të gjithë besimtarët e krishterë që kjo ditë e shenjtë t’u sjellë paqe, dashuri dhe begati në familjet e tyre. Shën Kolli, simboli i bujarisë dhe besimit, qoftë frymëzim për secilin prej nesh që të tregojmë mëshirë dhe mirësi ndaj njëri-tjetrit”.",https://kohajone.com/aktualitet/gezuar-festen-e-shen-kollit/,Policy,
68,Zv/kryeministrja Balluku: 118 vende vakante në institucionet e monitorimit dhe operimit të rrugëve,"Qendra Kombëtare e Monitorimit të Trafikut dhe Enti Kombëtar i Operimit Rrugor janë dy institucione të reja, në funksion të zhvillimit të transportit dhe sigurisë rrugore. Zv/kryeministrja, Belinda Balluku, njëherësh ministre e Infrastrukturës dhe Energjisë bëri të ditur se për funksionimin e këtyre dy institucioneve do të punësohen 118 persona. Ajo ftoi qytetarët me formimin e duhur profesional të bëhen pjesë e konkursit. ”Qendra Kombëtare e Monitorimit të Trafikut dhe Enti Kombëtar i Operimit Rrugor janë dy institucione të reja, në funksion të zhvillimit të transportit dhe sigurisë rrugore. Për të gjithë të interesuarit, të cilët kanë dëshirë, por edhe formimin profesional, të japin kontributin e tyre pranë këtyre institucioneve, do të mund të aplikojnë. Në dispozicion të kujtdo janë 118 vende vakante”,-shkruan Balluku.",https://kohajone.com/politike/zv-kryeministrja-balluku-118-vende-vakante-ne-institucionet-e-monitorimit-dhe-operimit-te-rrugeve/,Policy,
69,"Koha për sistem të ri elektoral, Arta Dade: Kryetarët e partive janë bërë autoritarë","Arta Dade, ish-ministre e jashtme dhe ish-deputete e PS-së apelon politikën të ndryshojë sistemin elektoral për zgjedhjet e tjera. Ajo sheh pushtet të përqendruar dhe autoritarizëm në rritje të kryetarëve të partive politike. ”Ky sistem elektoral që ne kemi vërtetë ka krijuar shumë probleme, ka tkurrur demokracinë e brendshme të partive dhe ka rritur autoritarizmin e liderëve të partive. Sistemi elektoral duhet të ndryshohet sepse për mua është kthyer në pengesë të demokracisë, atëherë unë e votova për kuotat e grave, por edhe ai sistem nëse ekziston demokracia e brendshme të jep mundësinë të kesh një parlament efektiv, por kjo nuk ndodh pasi nuk funksionin demokracia e brendshme dhe respektim i institucioneve”, tha Dade. Kritika dhe për opozitën, ku tha see sheh të rinjtë demokratë që veprojnë me metoda të vjetra dhe jo duke komunikuar me qytetarët. Si shembull mori ish-kandidatin për Bashkinë Tiranë, Belind Këlliçi. ”Rrotacionet bëhen që partitë të merren me veten e tyre kur të dalin në opozitë, jo si kjo opozita jonë që mesa duket nuk ka ndonjëherë ndërmend të vijë në pushtet. Vunë një djalë të ri për bashkinë Tiranë atje që humbi, një humbës me 60 mijë vota shkon dhe hedh molotov te bashkia në vend që të trokasë derë më derë e të thotë unë do kandidojë përsëri”.",https://kohajone.com/politike/koha-per-sistem-te-ri-elektoral-arta-dade-kryetaret-e-partive-jane-bere-autoritare/,Policy,
70,KAS gjobit kryebashkiakun e PS-së dhe 31 parti politike,"Komisioni i Ankimimeve dhe Sanksioneve shqyrtoi sot kërkesën për vendosjen e sanksioneve administrative, pas gjetjeve të raportit të auditimit të fondeve të përfituara dhe shpenzuara nga partitë politike pjesëmarrëse në zgjedhjet për organet e qeverisjes vendore, të datës 14 Maj 2023. KAS vendosi sanksion administrativ me gjobë në vlerën 500 000 lekë për 23 parti si dhe gjobë në vlerën 2 000 000 lekë për 8 parti. Po ashtu, KAS vendosi kthimin e kërkesës për hetim të mëtejshëm administrativ për 40 kandidatët për kryetar bashkie. KAS vendosi po ashtu sanksion administrativ për kandidatin për kryetar bashkie, Bashkia Lezhë, të Partisë Socialiste, Pjerin Ndreu me gjobë në vlerën 720 000 lekë. Në mbledhjen e sotme, KAS vendosi po ashtu gjobë në vlerën 100 000 lekë për 4 subjekte politike si: Partia Socialiste; Partia Agrare Ambjentaliste; Partia Republikane; Partia Konservatore. Më poshtë vendimi i plotë i KAS KAS vendosi sanksion administrativ me gjobë në vlerën 500 000 lekë për 23 parti: 1. “Partia Aleanca e Maqedonasve për Integrimin Europian” ; 2. “Partia Aleanca Demokristiane e Shqipërisë”; 3. “Partia Aleanca Liberale e Djathtë”; 4. “Partia Aleanca për Demokraci dhe Solidaritet”; 5. “Partia Aleanca Progresiste LZHK”; 6. “Partia Ardhmëria Shqiptare”; 7. “Partia Bindja Demokratike”; 8. “Partia Fronti i Majtë”; 9. “Partia Fryma e Re Demokratike”; 10. “Partia Minoriteti Etnik Grek për të Ardhmen”; 11. “Partia Nisma Thurje”; 12. “Partia Agrare Ambientaliste”; 13. “Partia Aleanca Demokratike e Shqipërisë”; 14. “Partia Balli Kombëtar”; 15. “Partia Demokracia Sociale”; 16. “Partia Demokratike”; 17. “Partia e Gjelbër”; 18. “Partia Emigracioni Shqiptar”; 19. “Partia Kombëtare Konservatore Albania”; 20. “Partia Kristian Demokrate”; 21. “Partia Republikane Shqiptare”; 22. “Partia për Mbrojtjen e të Drejtave të Emigrantëve”; 23. “Partia Aleanca Arbnore Kombëtare”. Po ashtu KAS vendosi sanksion administrativ me gjobë në vlerën 2 000 000 lekë për 8 parti: 1. “Partia për Mbrojtjen e të Drejtave të Punëtorëve të Shqipërisë”; 2. “Partia Komuniste e Shqipërisë”; 3. “Partia Uniteti Kombëtar”; 4. “Partia Aleanca për Barazi dhe Drejtësi Europiane”; 5. “Partia Lëvizja Punëtore Shqiptare”; 6. “Partia Konservatore”; 7. “Partia Lidhja Demokristiane Shqiptare”; 8. “Partia e Reformave Demokratike Shqiptare”. Po ashtu, KAS vendosi kthimin e kërkesës për hetim të mëtejshëm administrativ për kandidatët për kryetar bashkie: 1. Bashkia Belsh, propozuar nga Partisë Socialiste, Arif Tafani; 2. Bashkia Fier, propozuar nga Partisë Socialiste, Armando Subashi; 3. Bashkia Durrës, propozuar nga Partisë Socialiste, Emirjana Sako; 4. Bashkia Kuçovë, propozuar nga Partisë Socialiste, Kreshnik Hajdari; 5. Bashkia Roskovec, propozuar nga Partisë Socialiste, Majlinda Bufi; 6. Bashkia Librazhd, propozuar nga Partisë Socialiste, Mariglen Disha; 7. Bashkia Mat, propozuar nga Partisë Socialiste, Agron Malaj; 8. Bashkia Peqin, propozuar nga Partisë Socialiste, Bukurosh Maci; 9. Bashkia Krujë, propozuar nga Partia e Lirisë, Agron Loka; 10. Bashkia Mirditë, propozuar nga Partia e Lirisë, Albert Mëlyshi; 11. Bashkia Sarandë, propozuar nga Partia e Lirisë, Ardit Cikuli; 12. Bashkia Kamzë, propozuar nga Partia e Lirisë, Arjan Hoxha; 13. Bashkia Divjakë, propozuar nga Partia e Lirisë, Aurel Malko; 14. Bashkia Shkodër, propozuar nga Partia e Lirisë, Bardh Spahia; 15. Bashkia Klos, propozuar nga Partia e Lirisë, Bedri Hoxha; 16. Bashkia Kurbin, propozuar nga Partia e Lirisë, Behar Haxhiu; 17. Bashkia Tropojë, propozuar nga Partia e Lirisë, Besnik Dushaj; 18. Bashkia Bulqizë, propozuar nga Partia e Lirisë, Dëfrim Fiku; 19. Bashkia Gjirokastër, propozuar nga Partia e Lirisë, Dorjan Lani; 20. Bashkia Përmet, propozuar nga Partia e Lirisë, Edmond Komino; 21. Bashkia Devoll, propozuar nga Partia e Lirisë, Elvis Hajdërlli; 22. Bashkia Kolonjë, propozuar nga Partia e Lirisë, Et’Hem Lumani; 23. Bashkia Fier, propozuar nga Partia e Lirisë, Evdar Kodheli; 24. Bashkia Konispol, propozuar nga Partia e Lirisë, Fatmir Shero; 25. Bashkia Kavajë, propozuar nga Partia e Lirisë, Fisnik Qosja; 26. Bashkia Gramsh, propozuar nga Partia e Lirisë, Hasim Çekrezi; 27. Bashkia Fushë Arrëz, propozuar nga Partia e Lirisë, Hil Curri; 28. Bashkia Vlorë, propozuar nga Partia e Lirisë, Hysni Sharra; 29. Bashkia Durrës, propozuar nga Partia e Lirisë, Igli Cara; 30. Bashkia Dibër, propozuar nga Partia e Lirisë, Ismail Uka; 31. Bashkia Kuçovë, propozuar nga Partia e Lirisë, Lefter Maliqi; 32. Bashkia Elbasan, propozuar nga Partia e Lirisë, Luçiano Boçi; 33. Bashkia Has, propozuar nga Partia e Lirisë, Miftar Dauti; 34. Bashkia Lezhë, propozuar nga Partia e Lirisë, Pashk Gjoni; 35. Bashkia Mallakastër, propozuar nga Partia e Lirisë, Resmi Shanaj; 36. Bashkia Librazhd, propozuar nga Partia e Lirisë, Shefki Cota; 37. Bashkia Rrogozhinë, propozuar nga Partia e Lirisë, Shkëlqim Hoxha; 38. Bashkia Patos, propozuar nga Partia e Lirisë, Sofije Alushaj; 39. Bashkia Berat, propozuar nga Partia e Lirisë, Zija Ismaili; 40. Bashkia Pogradec, propozuar nga Partia e Lirisë, Zini Tollozhina. KAS vendosi po ashtu sanksion administrativ për kandidatin për kryetar bashkie, Bashkia Lezhë, të Partisë Socialiste, Pjerin Ndreu me gjobë në vlerën 720 000 lekë. Në mbledhjen e sotme, KAS vendosi po ashtu gjobë në vlerën 100 000 lekë për subjektet: 1. “Partia Socialiste e Shqipërisë”; 2. “Partia Agrare Ambjentaliste e Shqipërisë”; 3. “Partia Republikane”; 4. “Partia Konservatore”. KAS rrëzoi po ashtu kërkesën për marrjen e sanksionit administrativ ndaj subjekteve: 1. “Partia Aleanca Arbnore Kombëtare” 2. “Partia Aleanca për Barazi dhe Drejtësi Europiane” 3. “Partia Lëvizja Punëtore Shqiptare” 4. “Partia Lidhja Demokristiane Shqiptare” 5. “Partia e Reformave Demokratike Shqiptare” 6. “Partia e Komuniste e Shqipërisë” 7. “Partia Konservatore” 8. “Partia për Mbrojtjen e të Drejtave të Punëtorëve të Shqipërisë” 9. “Partia për Mbrojtjen e të Drejtave të Emigrantëve” 10. “Partia Uniteti Kombëtar” 11. “Partia Demokratike” Gjithashtu, KAS shqyrtoi kërkesën e Komisionerit Shtetëror të Zgjedhjeve për vendosjen e sanksioneve administrative, pas denoncimit nga Koalicionin Për Reforma, Integrim dhe Institucione të Konsoliduara (KRIIK), ndaj personave përgjegjës për shkelje administrative, për zgjedhjet e pjesshme për Kryetar të Bashkisë Himarë të datës 4 gusht 2024″. KAS deklaroi rrëzimin e kërkesës për shkak të mos marrjes së votave të domosdoshme për tu konsideruar e miratuar.",https://kohajone.com/politike/kas-gjobit-kryebashkiakun-e-ps-se-dhe-31-parti-politike/,Policy,
71,"Zgjedhjet në 2025, misioni i ODIHR-it mbërrin në Tiranë","Mbërrin në Tiranë misioni i ODIHR-it për zgjedhjet parlamentare, të cilat do të mbahen në datën 11 maj 2025. Në PD takohen me nënkryetarin Oerd Bylykbashi dhe Ivi Kaso. Ndërsa në orën 17.00 do të takojnë në PS Blendi Klosin dhe Damian Gjiknurin.",https://kohajone.com/politike/zgjedhjet-ne-2025-misioni-i-odihr-it-mberrin-ne-tirane/,Policy,
72,"Berisha mesazh Ramës për gjobat, porosi grupit për takime me qytetarët","Kryetari i PD-së, Sali Berisha mblodhi këtë të enjte drejtuesit politike ku u dha porosi për të lehtësuar votën e diasporës dhe për takimet te vogla me qytetarët në vend. ”Ne duhet të ndërmarrim atë që kemi kërkuar dhe kemi thënë në mënyrë të përsëritur, miriadën e takimeve me qytetarët. Miriadë takimesh me qytetarët, ku ti qartësojmë, ti saktësojmë, në radhë të parë programin tonë, programin e emergjencës, i cili ju garantoj se është 100% i realizueshëm dhe pastaj ne do të shpalosim dora dorës, programin për sektorët, programin në tërësi. Do të jetë një program që do të ju japë përgjigje më të vendosur jo vetëm problemeve të akumuluara, por problemeve të perspektivës se ne qëndrojmë për zhvillimin, qëndrojmë për të ardhmen”. Nga ana tjetër, Berisha akuzoi Ramën si parapolitik, teksa solli në vëmendje se falja e gjobave që socialistet njoftuan sot në Kuvend duhej të ishte bërë që nga vendimi i Gjykatës Kushtetuese për shfuqizimin e ligjit të vitit 2014. ”Gjykata Kushtetuese ka rrëzuar ligjin e vitit 2014, mbi të cilin kanë vënë gjoba. KÇK-ja, çfarë ishte ajo. Në çdo vend të vënë me atë ligj, duhej ti kthehej qytetarit se kanë qenë e paligjshme, ka qenë jo kushtetuese. Pasi i kanë mbushur valixhet me dhjetëra, e dhjetëra milionë gjoba. Shkojnë dhe e kontrollojnë dhe i gjejnë cironka në xhep. I thotë shokut, nuk po i hamë se jemi në kreshpë. Edhe këta, po ua falim këto që nuk i kanë paguar, por atyre që i kanë paguar që janë me qindra e mijëra, kthejuani paratë. Tu kthejnë paratë. Të zbatojnë vendimet siç është për të zbatuar”, tha Berisha.",https://kohajone.com/politike/berisha-mesazh-rames-per-gjobat-porosi-grupit-per-takime-me-qytetaret/,Policy,
73,"Rama për vr@sjen e Martinit: Është e regjistruar në video, nuk ka autor tjetër","Kryeministri Edi Rama i pranishëm në shkollën “Halit Çoka” në Kamëz, për të vijuar takimet këshilluese me prindërit dhe mësuesit për kufizimin e rrjeteve si TikTok, deklaroi se vrasja e 14-vjeçarit u përdor në mënyrën më abuzive, më skandaloze dhe më të pabesë ndaj opinionit publik duke shpikur një autor tjetër. “Dy vrasje që kanë ndodhur, ajo e Pogradecit dhe kjo e 14-vjeçarit që ishte një tragjedi shumë e madhe, janë përdorur në mënyrën më abuzive, më skandaloze dhe më të pabesë ndaj opinionit publik, sidomos kjo e fundit. Duke sajuar historira, duke vënë në pikëpyetje korrektesën e Policisë së Shtetit në raportim, duke shpikur një autor tjetër. Kjo vrasje është e regjistruar në video. Jo vetëm që është hetuar me detaje nga prokuroria, por është regjistruar në video. Është nga A-ja te Z-ja si ka ndodhur, nuk ka një autor tjetër, nuk ka një thikë tjetër dhe nuk ka ndodhur siç mund të thotë imagjinata, kur vetvetiu, njeriu vendoset në krahun e viktimës. Një përleshje, nga ku, për fatin më të keq është shkaktuar një vdekje e një fëmije, ky është fakti. Në këto bashkëbisedime kam dëgjuar me shumë vëmendje shqetësimin e prindërve që përtej TikTok-ut, është edhe gjithë çmenduria mediatike e Shqipërisë që nxitet nga politika, nxitet nga nevoja për të pasur sa më shumë audiencë dhe për ta përdorur me netë të tëra, me ditë të tëra shqetësimin që krijohet vetvetiu tek prindërit për t’i mbajtur ata mbas ekranit, duke iu treguar historira”, tha Edi Rama.",https://kohajone.com/politike/rama-per-vrsjen-e-martinit-eshte-e-regjistruar-ne-video-nuk-ka-autor-tjeter/,Policy,
74,Tirana merr çmimin “Kryeqyteti i Inovacionit” për qeverisjen vendore në Romë. Veliaj: Krenar për arritjet e qytetit tonë!,"Bashkia e Tiranës vlerësohet me çmimin “Kryeqyteti i Inovacionit” për qeverisjen vendore në edicionin e 7-të të çmimeve kombëtare “Angi-OSCAR”, i zhvilluar këtë javë në Romë. Pas marrjes së çmimit, kryebashkiaku Erion Veliaj tha se ky është një vlerësim për përpjekjen e të gjithë skuadrës së Bashkisë së Tiranës, për të pasur një qytet solidar dhe me standarde të larta për fëmijët në çerdhe, kopshte e shkolla. “Tirana u vlerësua me çmimin e inovacionit për qeverisjen vendore. është një kënaqësi e jashtëzakonshme sepse vlerësohet përpjekja e skuadrës së bashkisë sonë, por edhe e të gjithë qytetarëve të Tiranës, për të prodhuar një qytet histori suksesi, për të prodhuar një qytet solidar, që e mban ritmin e rritjes demografike, duke u siguruar për të sjellë inovacion në shërbimet për fëmijët, çerdhe, kopshte dhe shkollat e reja që kemi ndërtuar. Jam vërtet krenar për të gjitha këto arritje”, deklaroi Veliaj. Ai u shpreh se pas disa titujsh radhazi në vitet e shkuara, në Janar 2025 Tirana nis përgatitjet si Kryeqyteti Mesdhetar i Kulturës dhe i Dialogut, për të treguar edhe njëherë se është kartolina më e bukur e Shqipërisë moderne dhe europiane. “Jam krenar për gjitha arritjet e Tiranës dhe mezi pres që – pasi kemi qenë Kryeqyteti Europian i Rinisë, Kryeqyteti Europian i Sportit – të fillojmë përgatitjet për të qenë Kryeqyteti Mesdhetar i Kulturës dhe i Dialogut 2025, bashkë me Aleksandrinë në Egjipt. Jam i sigurt se Tirana do arrijë të organizojë super aktivitete, do ketë një zemër të madhe mikpritëse dhe do të tregojë se është kartolina më e bukur e Shqipërisë moderne dhe europiane. Mezi pres që me djemtë dhe vajzat shqiptarë, që kanë prodhuar sukses në Itali, të krijojnë këtë urë nëpërmjet inovacionit. Më vjen mirë që sot Tirana është shpallur Kryeqyteti i Inovacionit në grupin e kryeqyteteve që janë konsideruar për këtë çmim, dhe mezi pres që shumë nga idetë kreative që kemi nga djemtë dhe vajzat shqiptare të mund t’i transformojmë në Tiranë”, u shpreh kryebashkiaku.",https://kohajone.com/politike/tirana-merr-cmimin-kryeqyteti-i-inovacionit-per-qeverisjen-vendore-ne-rome-veliaj-krenar-per-arritjet-e-kryeqytetit-tone/,Policy,
75,"Ndërtuan vila me dokumente të falsifikuara, konfiskohen 7 subjektet dhe shpallen fajtorë 9 persona","7 vila janë konfiskuar nga Prokuroria e Tiranës pasi rezultojnë të ndërtuara pa leje dhe me dokumente false. Po kështu 7 pronarët e tyre janë shpallur fajtorë për veprën penale “Ndërtim i paligjshëm”dhe “Falsifikim i dokumenteve”. Njoftimi: Me kërkesë të Prokurorisë Tiranë, konfiskohen shtatë vila dhe shpallen fajtorë për ‘Ndërtim të paligjshëm’ dhe ‘Falsifikim të dokumenteve’, 9 persona Me kërkesë të Prokurorisë pranë Gjykatës së Shkallës së Parë të Juridiksionit të përgjithshëm, Tiranë u shpallën fajtorë nëntë persona për veprën penale ‘Ndërtim i paligjshëm’ dhe ‘Falsifikim i dokumentevee’ parashikuar nga nenet 199/a dhe 186/3 të Kodit Penal. Në kuadër të procedimit penal nr.1285 të vitit 2023, nga ana e organit të prokurorisë u kryer hetime intensive, si marja në pyetje e personave, kqyrje dhe sekuestrime pranë institucioneve si dhe kryerje e ekspertimeve teknike, dhe në përfundim u konkludua se janë konsumuar elemetet e veprave penale të parashikuara nga nenet 199/a/3, 186/2, 186/3 në bashkëpunim dhe 300 të Kodit Penal, pasi në zonën e Mulletit, në ekonominë pyjore 1/a dhe 2/a, janë ndërtuar 7 objekte (vila), formalisht të pajisura me leje rindërtimi, por që rezultoi se dokumetacioni tekniko ligjor i përdorur pasqyronte të dhëna të rrëme, si dhe duke cenuar fondin pyjor, në juridiksion të Bashkisë Tiranë. Në këto kushte, nga ana e prokurorisë u çmua, se ka prova për të proceduar me marjen si të pandehur dhe shpalljen fajtorë, për veprat penale shtetasit si më poshtë: 1. A.P., akitekt, akuzuar për veprën penale “Falsifikim i dokumentave”; 2. K.B., arkitekt, akuzuar për veprën penale “Falsifikim i dokumentave”; 3. M. T., akuzuar për veprën penale “Ndërtim i paligjshëm” dhe “Falsifikim i dokumentave”; 4. F.Z., i akuzuar për veprën penale “Ndërtim i paligjshëm” dhe “Falsifikim i dokumentave”; 5. A.T., akuzuar për veprën penale “Ndërtim i paligjshëm” dhe “Falsifikim i dokumentave”; 6. M. D., akuzuar për veprën penale “Ndërtim i paligjshëm” dhe “Falsifikim i dokumentave”; 7. T.V., akuzuar për veprën penale “Ndërtim i paligjshëm” dhe “Falsifikim i dokumentave”; 8. D.D., akuzuar për veprën penale “Ndërtim i paligjshëm”; dhe 9. A.H, akuzuar për veprën penale “Ndërtim i paligjshëm” dhe “Falsifikim i dokumentave” Në përfundim të gjykimit, u vendos dënimi i të pandehurve dhe konfiskimi i 7 vilave të ndërtuara pa leje në ekonomi pyjore nëpërmjet dokumeteve të falsfikuara. Hetimet vijojnë në drejtim të veprimeve dhe mosverimeve të enteve publike si dhe bashkpunëtorëve të mundshëm, për veprat penale të “Falsifikimi i dokumentave” dhe “Shpërdorimi i detyres” parashikuar nga nenet 186/3 dhe 248 të Kodit Penal.",https://kohajone.com/aktualitet/ndertuan-vila-me-dokumente-te-falsifikuara-konfiskohen-7-subjektet-dhe-shpallen-fajtore-9-persona/,Policy,
76,"Rama takim me prindërit e mësuesit në Kamëz: Rrjetet sociale janë si drogat, kanë të njëjtin efekt varësie","Kryeministri Edi Rama, gjatë një takimi me prindërit dhe mësuesit në shkollën “Halit Coka”, në Kamëz në kuadër të diskutimit për kufizimin e rrjeteve sociale si TikTok theksoi se këto të fundit kanë të njëjtin efekt si drogat. Ato krijojnë varësi ashtu si lëndët narkotike, thekson kryeministri. “Janë marrë disa masa në aspektin lgjor por nuk ka akoma mekanizma teknologjikë për të vendosur filtra kush është i rrituri, fëmija, kush e përdor apo jo. Jemi duke i studiuar të gjitha aspektet, jemi të prirur të besojmë që bllokimi i plotë i TikTok edhe për një sërë arsyesh që lidhen me pamundësi për të pasur të njëjtat kritere dhe standarde si vendet e tjera do të shihte një rrugë qoftë edhe për një periudhë, për të parë çfarë bëjnë të tjerët. Këto rrjete janë shndërruar si gropa thithëse në bazë të gjërave që çdokush klikon dhe shikon aty, kanë të njëjtin efekt siç kanë drogat. I bëjnë të varur nga ekrani, u japin më shumë ushqim”, tha Rama.",https://kohajone.com/politike/rama-takim-me-prinderit-e-mesuesit-ne-kamez-rrjetet-sociale-jane-si-drogat-kane-te-njejtin-efekt-varesie/,Policy,
77,"Deputetja e PD-së fyen Erion Braçen, ministrat dhe deputetët e mazhorancës largohen nga salla e Kuvendit","Deputetë të maxhorancës dhe ministrat e kabinetit janë larguar nga salla e Kuvendit, në shenjë proteste pas ofendimeve të deputetes Ina Zhupa në drejtim të socialistit Erion Braçe. “Keni një problem të madh me gjatësinë, unë nuk i dëgjoj ata nën 1 e 50 metra, nuk e di kush ta jep të drejtën të më quash ruse se unë s’ia jap të drejtën e vetes të të them kone edhe pse të thonë të gjithë. Fëmijët kur futen në çështje të të mëdhenjve, ne u themi o Erion t’u rritë boja sa shumë m** të ha goja. Ti që përmende parfumin dje, nuk reagove kur e tha Braçe”, tha Zhupa. Më pas, kryeparlamentarja Spiropali ndërpreu seancën. Spiropali: Do e mbyll seancën se është e paprecedentë, ju lutem përmbahuni. Kushdo që fyen duhet të dënohet. Peleshi: Kërkoj që seanca të ndërpritet derisa deputetja të kërkojë falje.",https://kohajone.com/politike/deputetja-e-pd-se-fyen-erion-bracen-ministrat-dhe-deputetet-e-mazhorances-largohen-nga-salla-e-kuvendit/,Policy,
78,PD bllokon foltoren në Kuvend! Ministri Manja: I kemi votat për të miratuar faljen e gjobave,"Projektligji i PS për faljen e gjobave për ndërtimet pa leje në zonat ruarale ka shkaktuar debat të ashpër në seancën plenare në Kuvend. Ministri i Drejtësisë Ulsi Manja tha se “është e drejta jonë të anulojmë gjobat e paekzekutuara deri tani. Është e drejta jonë, kemi numrat. Brenda këtij sesioni do të miratojmë ligjin për anulimin e gjobave të paekzekutuara”, deklaroi Manja. Deputetët e PD janë ngritur më këmbë për të ndërhyrë dhe kanë rrethuar foltoren. Gazment Bardhi tha se nuk jeni ju që i anuloni, por i ka shfuqizuar Gjykata Kushtetuese. “Boll na sollët këtu dëngla e mashtrime. Boll na bëtë sikur ju djeg barku për qytetarët. Se po t’ju digjte nuk i kishit thirrur si banda inspektorët ndaj qytetarëve”, deklaroi Bardhi. Partia Socialiste ka propozuar një ligj për faljen e gjobave për ndërtimet pa leje në zonat rurale. Nisma është depozituar në Kuvend me firmën e 40 deputetëve socialistë. Njoftimi i nismës nga ana e Spiropalit shkaktoi debate në Kuvend pasi opozita tha se nuk ishte në dijeni të këtij propozimi. Prandaj seanca u ndërpre për t’iu vënë në dispozicion opozitës propozimi.",https://kohajone.com/politike/pd-bllokon-foltoren-ne-kuvend-ministri-manja-i-kemi-votat-per-te-miratuar-faljen-e-gjobave/,Policy,
79,"Sërish tensione në Kuvend, Flamur Noka tërheq gardistin dhe zë foltoren","Ka pasur sërish tensione ditën e sotme në Kuvend. Sekretari i Përgjithshëm i PD, Flamur Noka është përplasur me gardistët gjatë seancës plenare. Noka i është drejtuar foltores por është penguar fillimisht me Gardën. Noka ka tërhequr prej krahu njërin prej gardistëve dhe ka dalë në foltore. Kryeparlamentarja Elisa Spiropali ka ndërhyrë duke i kërkuar Gardës të largohet dhe i ka dhënë fjalën Flamur Nokës. Pjesë nga debati: Spiropali: S’mund të gënjesh në këtë farë feje. Po flasim për kërkesën për procedurë të përshpejtuar. Garda nuk ka nevojë. Ju lutem, nuk ka nevojë, zoti Noka ka fjalën. Flamur Noka: Të vish këtu dhe të gënjesh. Kur gënjeni ju live në sy të të gjithë shqiptarëve, imagjino çfarë u keni bërë ligjeve, pronave dhe këtij shteti pas kuintave. U the deputetëve, shqiptarëve që është gati dhe s’kishe kurajë t’u thoshe shqiptarëve sepse nuk është gati. Erion Braçe ëshdtë duke shkruar, duke shtypur në sallën tjetër. A mos vallë ujku është veshur me lëkurën e qingjit? Keni burgosur 38 mijë shqiptarë pse riparuan një dritare, një kotec pulash, për 5 mijë lekë të vjetra. Kanë vrarë veten për shkak të burgut tuaj, si do t’ju jepni llogari atyre familjeve? Majko: Projektligjet me procedurë të përshpjetuar njoftohen në seancë, nuk vijnë si dokument. Nëse do të ishte një projektligj për blerjen, shitje, kishit të drejtë të bërtisnit. Po flasim për falje gjobash. Nëse do të më dëgjoni mua, e keni barazuar sjelljen e keqe dhe të paedukatë me të bërit opozitë. Të fyhesh nuk është opozitë, por sjellje e paedukatë, si majtas dhe djathtas. Mendoni se duke u sjellë të paedukatë, dikush do t’ju vlerësojë si partizanë të së drejtës.",https://kohajone.com/politike/serish-tensione-ne-kuvend-flamur-noka-terheq-gardistin-dhe-ze-foltoren/,Policy,
80,Një fushë e re sportive për shkollën “Dëshmorët e Prishtinës” në Shkodër,"Një tjetër fushë sportive me standardet e duhura është shtuar së fundmi në infrastrukturën e shkollës “Dëshmorët e Prishtinës” në Shkodër. Ky investim i ri do t’u shërbejë nxënësve të shkollës për zhvillimin e aktiviteteve fizike gjatë orëve të mësimit, si dhe fëmijëve të lagjes, të cilët do të kenë mundësi ta përdorin atë gjatë orareve jashtëshkollore. Kryetari i Bashkisë së Shkodrës, Benet Beci, ndau lajmin me qytetarët përmes një videoje dhe postimi në rrjetet sociale, duke theksuar rëndësinë e përmirësimit të kushteve për arsim dhe aktivitetet sportive. Ky projekt është pjesë e angazhimeve të Bashkisë për të ofruar mundësi më të mira për rininë dhe për të nxitur aktivitetin fizik dhe shëndetin në komunitet. Ky investim i ri është një tjetër hap përpara në forcimin e infrastrukturës edukative dhe sportive në qytetin e Shkodrës, duke i mundësuar nxënësve dhe qytetarëve një ambient më të shëndetshëm dhe dinamik.",https://kohajone.com/politike/nje-fushe-e-re-sportive-per-shkollen-deshmoret-e-prishtines-ne-shkoder/,Policy,
81,PS propozon projektligj për faljen e gjobave. Plas debati në Kuvend,"Partia Socialiste propozon ligj për faljen e gjobave për ndërtimet pa leje në zonat rurale dhe kërkon të kalojë me procedurë të përshpejtuar. Kjo shkaktoi debat në kuvend pasi opozita tha se nuk ishte në dijeni të këtij propozimi. Prandaj seanca u ndërpre për t’iu vënë në dispozicion opozitësë propozimi. Kryeparja e Kuvendit Elisa Spiropali njoftoi se 35 deputetë të PS-së kanë kërkuar shqyrtimin me procedurë të përshpejtuar të projektligjit për anulimin e gjobave. “Sekretaria më njofton se është depozituar përpara 45 minutave. 10 minuta, Sekretaria të vendosë në dispozicion propozimin e 35 deputetëve, 10 minuta pushim”, u shpreh Spiropali. Në një moment pati dhe debat në seancë mes Gazment Bardhit dhe Erjon Braces. Deputeti socialist nuk dëgjohet sepse flet pa mikrofon nga karrigia e tij por u dëgjua Bardhi i cili iu drejtua me një gjuhë ofenduese.",https://kohajone.com/politike/ps-propozon-projektligj-per-faljen-e-gjobave/,Policy,
82,"Bitcoin shënon moment historik, arrin në 100 mijë dollarë","Kriptomonedha më e madhe në botë, Bitcoin, ka shënuar një rekord historik, pasi ka arritur në 100,000 dollarë. Që nga 5 nëntori, çmimi i Bitcoin është rritur më shumë se 45%, skruan NYT. Pas zgjedheve presidenciale në SHBA dhe pas fitores së Donald Trump, avokatët e bitcoin shpresojnë që në Uashington do të ketë një pikëpamje të re pro-kriptove, e cila do t’i japë fund rregullimit të rreptë dhe zbatimit kundër argumenteve dixhitale, duke hapur njëkohësisht investimin e bitcoin për institucionet financiare tradicionale dhe duke e bërë atë më shumë fitimprurëse. Trump, dikur një kripto-skeptik, ka shprehur interes për krijimin e një “rezerve strategjike” të bitcoin-it të SHBA-së të modeluar sipas atyre për arin dhe naftën. Gjatë garës së tij të tretë presidenciale, ai u shfaq në Konferencën e Bitcoin të këtij viti në Nashville, Tennessee, për të lavdëruar komunitetin e kriptove për inovacionin e tyre, ndërsa u zotua se do ta bënte SHBA-në kryeqytetin e kriptove të botës nëse zgjidhej. Lëvizjet e çmimeve të Bitcoin, mbeten jashtëzakonisht të paqëndrueshme dhe kjo nuk ka gjasa të ndryshojë pavarësisht se kush është në detyrë, thonë ekspertët. Megjithatë, rritja e çmimeve me kalimin e kohës është e pamohueshme.",https://kohajone.com/bota/bitcoin-shenon-moment-historik-arrin-ne-100-mije-dollare/,Policy,
83,Bardhi i drejtohet Spiropalit në Kuvend: Ndërprisni seancën dhe thërrisni Ramën për interpelancë,"Kreu i Grupit të PD-së, Gazment Bardhi, ka kërkuar interpelancë me kryeministrin Edi Rama. Bardhi i është drejtuar kryeparlamentares Elisa Spiropali të ndërpresë seancën dhe të thërrasë Ramën në interpelancë. Por kryeparlamentarja u shpreh se për shkak të axhendës së Ramës interpelanca nuk mund të zhvillohet sot, duke shtuar se do të mbahet seancën e ardhshme parlamentare. Gazment Bardhi: Grupi i PD ka kërkuar interpelancë me kryeministrin Edi Rama për ekzekutimin e një pagese, një shumë prej 110 mln eurosh për dikë që kryeministri e ka quajtur mafioz. Pse nuk është përfshirë në rend dite? Kështu do duhet të ndërprisni seancën dhe thërrisni kryeministrin. Çështja që kemi ngritur është madhore për interesin publik. Kryeministri tha se nuk do të marrë asnjë lekë nga buxheti i shtetit, Ka marrë më shumë se bonusi i planifikuar nga ju për pensionistët. Elisa Spiropali: Kërkesa juaj është marrë, është përcjellë në Këshillin e Ministrave dhe Kryeministrit, por për shkak të axhendës së Kryeministrit nuk mund të zhvillohet sot, por do zhvillohet në seancën e radhës.",https://kohajone.com/politike/bardhi-i-drejtohet-spiropalit-ne-kuvend-nderprisni-seancen-dhe-therrisni-ramen-per-interpelance/,Policy,
84,"Ish-drejtori i OSHEE, Ardian Çela, thirret në SPAK","SPAK thërret për të dëshmuar ish-kreun e OSHEE, Adrian Çela. Mësohet se Çela do të pyetet në kuadër të hetimit të SPAK për ish-deputetin e PS-së, Jurgis Cyrbja. Çela do të pyetet në cilësinë e drejtuesit politik të qarkut të Durrësit. Për të njëjtën dosje u pyet edhe ish-kryebashkuaku i Durrësit Vangjush Dako.",https://kohajone.com/politike/ish-drejtori-i-oshee-ardian-cela-thirret-ne-spak/,Policy,
85,"“K’cimi i Tropojës” në UNESCO, Elisa Spiropali: Pasuri e çmuar e Shqipërisë, tashmë pjesë e thesareve kulturore të njerëzimit","Kryetarja e Kuvendit, Elisa Spiropali ka përshëndetur përfshirjen e “K’cimit të Tropojës” në listën e Trashëgimisë Kulturore në UNESCO. “K’cimi i Tropojës”, një tjetër pasuri e çmuar e Shqipërisë, u shpall pjesë e Listës Përfaqësuese të Trashëgimisë Kulturore Jomateriale të Njerëzimit në UNESCO. 
Shpirti krijues, patriotizmi, krenaria, fisnikëria, virtuoziteti dhe talenti i artistëve popullorë të Tropojës dhe Malësisë së Gjakovës, pjesë e identitetit dhe e vlerave tona kombëtare, janë tashmë pjesë e thesareve kulturore të njerëzimit.
Mirënjohje për të gjithë ata që kontribuan në këtë arritje kombëtare”,- shkruan Spiropali.",https://kohajone.com/kultura/kcimi-i-tropojes-ne-unesco-elisa-spiropali-pasuri-e-cmuar-e-shqiperise-tashme-pjese-e-thesareve-kulturore-te-njerezimit/,Policy,
86,Blendi Gonxhja: Një vit pa Mirush Kabashin!,"Nga Blendi Gonxhja- Një vit pa Mirush Kabashin! Një mbrëmje artistike në kujtim të 1-vjetorit të ndarjes nga jeta e artistit të mirënjohur. 5 dhjetor 2024. ora 19:00. Salla e madhe e Universitetit të Arteve. Ekspozita fotografike “Mes teatrit dhe filmit”. Promovimi i librit “Mirush Kabashi – Sokrati shqiptar”. Premierë e filmit dokumentar “100 maska, 1 shpirt” nga Eliodor Markja. Kurimi artistik Driada Dervishi. Pianiste Ardita Bufaj.",https://kohajone.com/aktualitet/blendi-gonxhja-nje-vit-pa-mirush-kabashin/,Policy,
87,Pamje të mrekullueshme nga Fushë Studeni në Parkun Kombëtar Shebenik (VIDEO),"Kryeministri Edi Rama ka ndarë disa pamje fantastike nga Fushë Studeni në Parkun Kombëtar Shebenik, i cili duket se është mbuluar nga petku i bardhë i dëborës. “Dhe me pamjet e mrekullueshme që vijnë nga Fushë Studëni në Parkun Kombëtar Shebenik, ju uroj një ditë të mbarë”, shkruan Rama.",https://kohajone.com/politike/pamje-te-mrekullueshme-nga-fushe-studeni-ne-parkun-kombetar-shebenik/,Policy,
88,Vritet CEO i firmës më të madhe të sigurimeve shëndetësore në Amerikë,"Drejtuesi i firmës ‘UnitedHealthcare’, Brian Thompson, u vra mëngjesin e së mërkurës pranë një hoteli në Manhatan, ku viktima ndodhej për një takim me investitorët. Hetuesit dyshojnë se vrasje e tij është bërë me paramendim. Vrasja ishte “e qëllimshme”, tha Jessica Tisch, komisionerja e policisë së Nju Jorkut. Guvernatorja e Nju Jorkut Kathy Hochul e dënoi vrasjen, duke thënë gjithashtu se bëhej fjalë për një sulm të qëllimshëm ndaj drejtuesit të kompanisë ‘UnitedHealthcare’. Pesëdhjetë vjeçari Thompson pritej të mbante një fjalim para investitorëve kur u qëllua rreth orës 6:45 të mëngjesit pranë hotelit ‘Hilton Midtown’ të Nju Jorkut. Sipas policisë, sulmuesi fillimisht u largua në këmbë dhe më pas mori një nga biçikletat elektronike që ofrohen me qira për t’u larguar drejt parkut kryesor të Manhatanit. Zoti Thompson u dërgua në spital, por mjekët nuk arritën t’ia shpëtonin jetën. ‘UnitedHealthcare’ është firma më e madhe e sigurimeve shëndetësore në Shtetet e Bashkuara.",https://kohajone.com/aktualitet/vritet-ceo-i-firmes-me-te-madhe-te-sigurimeve-shendetesore-ne-amerike/,Policy,
89,Te sheshi para bashkisë së Shkodrës Benet Beci flet për Agroturizmin,"“Në sheshim festiv para bashkisë surprizat bio të Neomalsore Agrotourism sjellin identitet, shije dhe kulturë gastronomike nga Malësia e Shkodrës”- shkruan Benet Beci, kryebashkiak i Shkodrës.",https://kohajone.com/politike/te-sheshi-para-bashkise-se-shkodres-benet-beci/,Policy,
90,"Dhjetori i festave në Kolonjë, Rama poston videomesazhin e veçantë","Kolonja e dekoruar me pemën e Krishtlindjeve dhe dritat shumëngjyrëshe është gati për të pritur festat e fundvitit. Kryeministri Edi Rama ka ndarë me ndjekësit në Facebook, pamje nga Kolonja, bashkë me mesazhin e veçantë të shpërndarë në këtë prag festash nga fëmijët me nevoja të veçanta. ”Kolonja gati për dhjetorin e festave”, shkruan Rama ndërsa ndau momente nga aktivitetet festive në këtë bashki. Dhjetori është muaji i festave dhe si të gjitha qytetet, edhe Kolonja është përfshirë nga atmosfera e gëzueshme e këtyre ditëve.",https://kohajone.com/politike/dhjetori-i-festave-ne-kolonje-rama-poston-videomesazhin-e-vecante/,Policy,
91,Prindër e adoleshentë bëni kujdes nga “Sfida e Supermenit” në TikTok!,"Dhjetëra adoleshentë në Rumani kanë pësuar fraktura dhe trauma të rënda pas një tendence në TikTok të quajtur, “Sfida e Supermenit”. Sfida qëndron tek hedhja përpara me një krah të zgjatur, si personazhi për fëmijë, Superman, për t’u kapur, ose jo, nga miqtë. Nga “loja” e rrezikshme brenda një dite, kanë përfunduar në spital me trauma të rënda, mbi 20 adoleshentë. PRINDËR bëni kujdes! Shpjegojuni fëmijëve tuaj rrezikun që fshihet pas tendencave të tilla online! FËMIJË dhe ADOLESHENTË mos bini pre e sfidave të tilla. Përveçse rrezikoni shëndetin dhe, shpesh jetën, NUK ka asgjë argëtuese në to. Burimi: insider.com Romania (AMA)",https://kohajone.com/politike/prinder-e-adoleshente-beni-kujdes-nga-sfida-e-supermenit-ne-tiktok/,Policy,
92,Presidenti Bajram Begaj nga Bolonja: Të forcojmë lidhjet dhe të ndërtojmë ura bashkëpunimi,"Nga Bolonja në prani të drejtuesve të rajonit Emilia-Romagnia, presidenti Bajram Begaj bëri thirrje për të shfrytëzuar çdo mundësi me synim forcimin e lidhjeve dhe për të ndërtuar ura të reja bashkëpunimi mes Shqipërisë dhe Italisë. ”Faleminderit për këtë ftesë të ngrohtë dhe mundësinë për të qenë sot mes jush në këtë aktivitet kuptimplotë. “Incontrarsi” ka domethënie mjaft të madhe. Për ne shqiptarët çdo takim është një mundësi e re është një mundësi për të krijuar lidhje për të forcuar ato që kemi, për të ndërtuar ura bashkëpunimi”,-tha Begaj. Kreu i Shtetit u drejtoi një ftesë komunitetit arbëresh, atij shqiptar dhe të rinjve tanë që studojnë në Universittin e Bolonjës, një nga më të vjetrit në Evropë, që të krijojnë sa më shumë rrjete bashkëpunimi që forcojnë identitetin, rrisin integrimin në Itali dhe i japin komunitetit atje një rol edhe më të madh në jetën ekonomike, kulturore dhe politike. “Shqipëria ka nevojë për të gjithë shqiptarët, kudo ku ndodhen. Si President i Shqipërisë, dua t’ju siguroj se do të mbështes çdo nismë që forcon lidhjet midis arbëreshëve, shqiptarëve dhe Italisë, që ruan dhe promovon vlerat demokratike, identitetin tonë, dhe që kontribuon për një të ardhme më të mirë për Shqipërinë dhe një të ardhme bashkëpunimi të shkëlqyer mes Shqipërisë dhe Italisë”. Ndërsa vlerësoi kontributin e arbëreshëve në ruajtjen e rrënjëve, duke i cilësuar ata si kujdestarët e pjesës së vyer të identitetit shqiptar, Presidenti i Republikës u ndal edhe te shqiptarët e rinj të emigruar pas viteve ’90, të cilët i quajti shembull të shkëlqyer integrimi. “Janë rrugë të ngjashme, rrugë suksesi të siguruara me punë, përkushtim dhe respekt për ligjet dhe kulturën italine. Në këtë histori suksesi, më duhet të përmend edhe rolin e jashtëzakonshëm të Italisë. Ajo ka qenë dhe mbetet një mik i çmuar për Shqipërinë. Për arbëreshët, ajo u bë një shtëpi që u ofroi strehim dhe mundësi për të krijuar një jetë të re duke ruajtur trashëgiminë e tyre. Për shqiptarët e sotëm, Italia u shndërruar në shtëpi të dytë, ku jo vetëm u integruan, por edhe kontribuojnë aktivisht. Italia ka qenë dhe mbetet avokati ynë më i madh në procesin e integrimit europian dhe një partner strategjik për zhvillimin tonë. Marrëdhëniet tona janë janë të bazuara në lidhje historike, kulturore dhe njerëzore”, u shpreh Presidenti Begaj i cili shprehu mirënjohje ndaj autoriteteve më të larta të këtij qyteti dhe rajonit Emilia-Romagnia, për mbështetjen në intensifikimin e bashkëpunimit të mëtejshëm Shqipëri-Itali. Një falënderim të posaçëm i drejtoi Shoqatës”Korabi”, duke u shprehur: “Jo vetëm që Korabi është mali më i lartë në Shqipëri, por është vendi ku rrinë shqiponjat. Shqiponja jeton gjatë. Ajo që është e rëndësishmë për shqiponjat është fakti se, duke qëndruar lart, shikojnë larg dhe qartë”.",https://kohajone.com/politike/presidenti-bajram-begaj-nga-bolonja-te-forcojme-lidhjet-dhe-te-ndertojme-ura-bashkepunimi/,Policy,
93,"Galeria e Arteve Pamore ”Nikolet Vasia”, Rama poston fotot nga puna: Po rilind me një projekt inovativ","Në Durrës vijon puna për rikonstruksionin e Galerisë së Arteve Pamore “Nikolet Vasia”. Kryeministri Edi Rama ka postuar në Facebook foto nga punimet që po zhvillohen për rikonstruksionin e galerisë, teksa e cilëson projektin inovativ, që përmirëson cilësinë e kësaj galerie si nga ana teknike dhe funksionale në shërbim të të gjithë artistëve dhe artdashësve durrsakë. “Galeria e Arteve Pamore “Nikolet Vasia” në Durrës po rilind nga e para, me një projekt inovativ që synon të përmirësojë cilësinë e kësaj galerie si nga ana teknike dhe funksionale në shërbim të të gjithë artistëve dhe artdashësve durrsakë që do të bëhen pjesë e eventeve që do të zhvillohen aty”, shkruan Rama në postimin e tij në rrjetet sociale. Galeria e arteve pamore në Durrës që nga viti 2011 mban emrin e piktorit Nikolet Vasia, duke përjetësuar kështu një nga artistët me emër të Durrësit. Nikolet Vasia la pas një sërë veprash kryesisht në pikturë, një cikël me disa mijëra skica të objekteve arkeologjike të Durrësit, si dhe disa punime mozaikësh në Durrës dhe në Krujë.",https://kohajone.com/politike/galeria-e-arteve-pamore-nikolet-vasia-rama-poston-fotot-nga-puna-po-rilind-me-nje-projekt-inovativ/,Policy,
94,"Listat e mbyllura, Kushtetuesja rrëzon kërkesën për pezullim","Kandidatët në zgjedhje do të jenë të barabartë. Me këtë kërkesë u bënë bashkë para Gjykatës Kushtetues deputetë të opozitës që nuk janë pranë Sali Berishës dhe parti të reja të vogla që pretendojnë të hyjnë në Parlament. Kërkesat e 7 partive, mes tyre ajo e LZHK-së së Dashamir Shehit, ajo e Bashës, e Nismës Thurrje dhe e Adriatik Lapajt, kanë vënë në lëvizje Gjykatën Kushtetuese kundër ndryshimeve PD-PS të Kodit Zgjedhor fund korrikun e kaluar. Sipas tyre listat e deputetëve duhet të jenë 100 % të hapura, dhe të mos jetë 1/3 e mbyllur, siç u dakordësia nga dy të mëdhatë e politikës. Shehi e quajti iniciativën e tyre përmes ankimimit në Kushtetuese si të domosdoshme për demokracinë dhe të drejtat e njeriut. Ai i kërkoi anëtarëve të gjykatës Kushtetuese të shqyrtojnë a është e moralshme kjo marrëveshje PS e PD e kthyer tashmë në ligj. Kuvendi u përfaqësua nga Mimoza Arbri dhe Viktor Gumi të cilët kundërshtuan pezullimin. Pas dëgjimit të palëve Gjykata Kushtetuese rrëzoi kërkesën e parë të tyre. Ata kërkuan ekzaktësisht pezullimin e zbatimit të neneve 67 dhe 163 të ligjit nr. 10019, datë 29.12.2008 “Kodi Zgjedhor i Republikës së Shqipërisë”, të ndryshuar me nenet 5 dhe 9 të ligjit nr. 81/2024. Interpretimi përfundimtar i nenit 64 të Kushtetutës ose shfuqizimi i tij”. Partia Demokratike dhe Partia Socialiste shfrytëzuan seancën e fundit parlamentare, të 26 korrikut 2024 për të miratuar me 106 vota pro ndryshimet në Kodin Zgjedhor për listat, votën e diasporës dhe heqjen e pragut kombëtar për kandidatët e pavarur, ndryshime që erdhën pas një pakti të beftë mes tyre.Ndryshimet në Kodin Zgjedhor hynë në fuqi në 15 gusht 2024.",https://kohajone.com/politike/listat-e-mbyllura-kushtetuesja-rrezon-kerkesen-per-pezullim/,Policy,
95,Bardhi për Portin e Durrësit: Afera e qeverisë kërkon një hetim të plotë parlamentar,"Kreu i grupit parlamentar të PD-së, Gazment Bardhi ka ndarë një detaj nga mbledhja e sotme, ku për të afera e portit të Durrësit kërkon një hetim të plotë parlamentar. ”Transparenca mbi pasuritë publike dhe veçanërisht verifikimi dhe prerja e lidhjeve të krimit të organizuar me projekte madhore strategjike të vendit, duhet të jetë misioni i Kuvendit në periudhën e mbetur të kësaj Legjislature”. Postimi i plotë Afera e Portit të Durrësit që sipas investigimeve serioze të mediave gjermane ka gjurmë që shkojnë deri në Ekuador dhe Kolumbi, është një nga aferat më të mëdha të Edi Ramës dhe Belinda Ballukut, që duhet të hetohet me seriozitet dhe pa asnjë vonesë. Për këtë qëllim, në mbledhjen e sotme të Grupit Parlamentar të Partisë Demokratike u vendos që mbi këtë aferë të kërkohet një hetim i plotë parlamentar. Transparenca mbi pasuritë publike dhe veçanërisht verifikimi dhe prerja e lidhjeve të krimit të organizuar me projekte madhore strategjike të vendit, duhet të jetë misioni i Kuvendit në periudhën e mbetur të kësaj Legjislature. Grupi Parlamentar i PD nxit Prokurorinë e Posaçme që sa më parë dhe pa asnjë hezitim të hetojë dhe verifikojë të gjitha investigimet e kryera mbi këtë aferë skandaloze korruptive dhe që dyshohet se ka fije të lidhura me krimin e organizuar ndërshtetëror.",https://kohajone.com/politike/bardhi-per-portin-e-durresit-afera-e-qeverise-kerkon-nje-hetim-te-plote-parlamentar/,Policy,
96,"Transformohet lagjja e Balshajve, Veliaj: Periferia me të njëjtën cilësi punimesh si në qendër. Rritet vlera e pronës","Zona mbrapa pallateve të Balshajve, e cila ndodhet në një nga lagjet kufitare mes Tiranës dhe Kamzës, po transformohet falë investimit të Bashkisë së Tiranës. Kryetari Erion Veliaj inspektoi punimet, ku theksoi se ashtu si shumë zona të tjera në periferi, edhe kjo lagje është pjesë e buqetës së 100 lagjeve ku po punohet me të njëjtën cilesi si në qendër. “Këtu jemi në një zonë periferike, e cila nuk ka qenë as e Kamzës as e Tiranës për shumë vjet, por me ndarjen e re administrative i ka kaluar kryeqytetit. E gjithë puna që po bëjmë në zonat periferike, si tek “Treshi”, edhe këtu në lagjen e “Balshajve”, edhe tek “Fresku”, te “Thesari” ku takohemi me Dajtin, edhe te zona e Kopshtit Zoologjik dhe Botanik, edhe te zona e lagjes ‘Rilindja’ ku kalon Unaza e Madhe, më në fund është futur në konceptin e 100 lagjeve ku po ndërhyjmë, për të mos pasur asnjë zonë e cila cedon dhe për t’u siguruar që, ashtu siç kemi bërë shkollat e Kodër Kamzës, të cilat janë shumë më cilësore se shumë nga shkollat e qendrës së Tiranës, ashtu dua që edhe në nivelin e infrastrukturës horizontale dhe vertikale lagjet të mos dallojnë nga njëra-tjetra”, deklaroi Veliaj. Ai theksoi se një problem i hasur në këtë zonë janë kolektorët poshtë banesave. Veliaj tha se do të punohet për zhbllokimet e mundshme aty ku është e mundur, ndërsa në disa pjesë të tjera do të ndërhyhet me anë të bypass-eve. “Do të bëjmë maksimumin që edhe gjatë pushimeve të dimrit mos të cedojë puna, do vazhdojmë me të njëjtin ritëm. E kemi shumë të rëndësishme që të adresojmë disa nga problematikat e mbartura, siç është problematika e kolektorëve. Shumë banorë, të cilët janë transferuar këtu ndër vite, nuk kanë pasur as harta. Do të mundohemi maksimalisht të evitojmë prishjet. Aty ku ka mundësi për zhbllokim, të zhbllokohet, dhe aty ku ka mundësi për të bërë një bypass, të bëjmë një bypass, që mos i prishim terezinë askujt. Duam që të sjellim urbanizimin, civilizimin dhe të gjithë e dimë që kur bëhet një kanalizim dhe ujërat shkarkohen, kur bëhet një ndriçim led, kur bëhen të gjitha tubacionet për fibrat optike dhe nevojat e tjera, lagjja merr vlerë, shtëpia merr vlerë, banesa merr vlerë”, theksoi ai. Të gjithë këto investime, shtoi kryebashkiaku, do të shtojnë vlerën e banesave në këtë zonë, në mënyrë që edhe lagjja “Balshaj” të përfitojë nga rritja ekonomike në Tiranë. “Po shikojmë se në të gjitha zonat e Tiranës, sidomos me ardhjen e një turizmi masiv, kanë marrë vlerë shtëpitë airbnb dhe pallatet e vjetra, që askush nuk mendonte se do të kishin këtë lloj vlere në treg dhe do të prodhonin këtë lloj ekonomie për familjen. Duam që edhe lagjja ‘Balshaj’ të përfitojë nga kjo mirëqenie e Tiranës dhe këtë mund ta realizojmë vetëm nëse lagjja urbanizohet, nëse bashkëpunon me firmën, me bashkinë, për t’i gjetur një zgjidhje edhe atyre nyjeve që mund të kemi për të zhbllokuar kanalizimet. Në qoftë se secili pengon tjetrin, atëherë asgjë nuk ecën përpara në një familje dhe jo më në një qytet të madh”, deklaroi Veliaj.",https://kohajone.com/politike/transformohet-lagjja-e-balshajve-veliaj-periferia-me-te-njejten-cilesi-punimesh-si-ne-qender-rritet-vlera-e-prones/,Policy,
97,"Balluku i përgjigjet Berishës: Unë bëj punë burrash, vesh çizmet dhe i futem baltës nëpër kantiere","Zv.kryeministrja Belinda Balluku i ka kthyer përgjigje Sali Berishës, i cili një ditë më parë u shpreh për mediat se mezi po qëndronte në Parlament “nga aromat e parfumeve”.
“Sot shikoja lajmet dhe pavarësisht se unë dje dhe koleget e mia kemi qenë në seancën parlamentare na merr dhe ne ajo rutina dhe ca gjëra i dëgjojmë, ca nuk i dëgjojmë. Po dëgjoja prononcime e copëza të ndryshme të mediave.
Dëgjoja kolegët tanë deputetë, nuk po i ndaj majtas apo djathtas, se ka pak rëndësi, tek flisnin që ajo sallë ka erë parfumesh të shtrenjta. Se zakonisht gratë janë ato që mbajnë parfume apo akuzohen për parfume.
Unë nuk e di që në sallën parlamentare ne kemi hyrë që të na mbajnë erë parfumet, të cilat kushtojnë nga 100 lekë edhe shumë më shumë, por nuk e di kush i ka këto aftësi nuhatjeje për t’i ndarë se sa të shtrenjta janë dhe pastaj e thënë nga ai që po e thoshte nuk besoj që e ka këtë nuhatje në këtë moshë.
Ose dje kam dëgjuar një tjetër përfaqësues të politikës që tregonte se si kanë ndryshuar disa prej grave të parlamentit në pamjen e tyre. Nuk e di se çfarë rëndësie ka pamja në rolet që kemi në parlament. Nuk e di sa e rëndësishme është pamja e një drejtuesi komisioni?
Nuk e di sa e rëndësishme është pamja ime sepse unë vesh çizmet dhe i futem baltës nëpër kantiere dhe bëj punë burrash. Supozohet se është punë burrash se ne këtu kemi profesoreshën që vjen nga një fushë e supozuar burrash, inxhinieria e ndërtimit”, tha Balluku në një tryezë diskutimi për dhunën ndaj grave në hapësirën digjitale.",https://kohajone.com/politike/balluku-i-pergjigjet-berishes-une-bej-pune-burrash-vesh-cizmet-dhe-i-futem-baltes-neper-kantiere/,Policy,
98,E ngarkuara me punë e SHBA: Komuniteti të angazhohet për zbatimin e ligjit dhe luftën kundër korrupsionit,"E ngarkuara me punë e SHBA-së, Nancy VanHorn zhvilloi sot një takim në qytetin e Vlorës. VanHorn theksoi rëndësinë e angazhimit të komunitetit për të ndërtuar besimin publik, për të përforcuar përpjekjet vendore për zbatimin e ligjit dhe luftën kundër korrupsionit. “E Ngarkuara me Punë Nancy VanHorn është përsëri #PërtejTiranës – këtë herë në Vlorë! Duke e nisur udhëtimin e saj me një takim së bashku me Drejtorin Rajonal të Agjencisë së Mbikëqyrjes Policore, Glodian Ahmetaj dhe studentë të Fakultetit të Drejtësisë në universitetin “Ismail Qemali” të Vlorës, znj. VanHorn theksoi rëndësinë e angazhimit të komunitetit për të ndërtuar besimin publik, për të përforcuar përpjekjet vendore për zbatimin e ligjit dhe luftën kundër korrupsionit. “Reforma në drejtësi është puna e të gjithëve,” u shpreh ajo para studentëve shkruan ambasada amerikane.",https://kohajone.com/politike/e-ngarkuara-me-pune-e-shba-komuniteti-te-angazhohet-per-zbatimin-e-ligjit-dhe-luften-kunder-korrupsionit/,Policy,
99,Berisha: Dosjen për arrestimin e Ilir Metës do ta çojmë në Hagë,"“Nuk ka dyshim që është proces politik. Është bërë botërisht e njohur se drejtësia është një armë në duart e diktaturës. I tillë është rasti i rëndë Salianjit. Rast të cilin do ta paraqesim në të gjitha instancat ndërkombëtare sepse ai është aty për të denoncuar krimin. I tillë është rasti i kreut të Partisë së Lirisë. Ne do të dërgojmë dosjen në Hagë. Do punojmë me PL për të dërguar dosjen e tij në Komisionin antitorturë të Gjykatës së Hagës. Ishte një keqtrajtim shtazor publik, një torturë publike. Me juristët më të mirë ai rast do t’u paraqitet të gjitha instancave si rast i hakmarrjes, i torturës publike, rast i pandodhur ndonjëherë”, ka thënë kreu i PD-së, Sali Berisha ditën e sotme.",https://kohajone.com/politike/berisha-dosjen-per-arrestimin-e-ilir-metes-do-ta-cojme-ne-hage/,Policy,
100,"Braçe: Nëse dezinformimi nuk adresohet, mund të ndikojë në zgjedhje","Deputeti Erion Braçe, kryetar i Komisionit të Dezinformimit, deklaron se nëse nuk adresohen boshllëqet ligjore për dezinformimin në internet, mund të ketë ndikim në zgjedhje. Në një prononcim për gazetarët, Braçe përmendi rastin e Rumanisë, ku ka pasur akuza për ndikim në zgjedhjet e mbajtura ditë më parë. “Pas çdo seancë dëgjimore, kam thënë atë që figuron si fakt. Për shembull, pasi referoi në komision Autoriteti Kombëtar i Komuniteteve Elektronike, u evidentua se ka boshllëk ligjor që ky aktivitet të merret me mbylljen e këtyre adresave. Komisioni funksionon mbi bazën e një plani pune, që është publik. Pa u përmbyllur seanca dëgjimore, s’mund të kalonim në adresim të problematikës. Ndryshimet ligjore duhet të vijnë edhe nga partnerë të tjerë si shoqatat e mediave, ekspertët e ekonomisë. Ka një fluks të parasë në zgjedhje dhe nuk adresohet problematika e identifikimit të burimeve të të tretëve. Nëse ky boshllëk ligjor nuk do të mbushet deri para zgjedhje, do të ketë probleme në financimin e fushatave elektorale dhe problem në dezinformim. Rasti i Rumanisë që ishte në zgjedhje, u përdorën instrumentat e dezinformimit që të deformojnë rezultatin e zgjedhjeve”, tha Braçe.",https://kohajone.com/politike/brace-nese-dezinformimi-nuk-adresohet-mund-te-kete-ndikim-ne-zgjedhje/,Policy,
101,Ministri i Brendshëm: Rusia luftë hibride në Ballkanin Perëndimor përmes “satelitëve” të saj,"Ministri i Brendshëm, Ervin Hoxha, ishte sot në Komisionin e Posaçëm për dezinformimin, ku foli për rreziqet që paraqesin kërcënimet hibride dhe veçanërisht ndikimi i Rusisë në rajonin e Ballkanit Perëndimor. Si vend anëtar i NATO-s, ministri i Brendshëm thotë se Shqipëria ka prioritet madhor aftësinë për të parandaluar, kundërshtuar e për t’iu përgjigjur sulmeve hibride. “Përhapja e kërcënimeve hibride paraqitet sfidë serioze dhe komplekse për sigurinë dhe stabilitetin e vendeve demokratike. Shqipëria si vend i ndërvarur nga zhvillimet ekonomike, rajonale e globale dhe duke qenë anëtar i NATO dhe kandidat për në BE, e konsideron aftësinë për të parandaluar, kundërshtuar e për t’iu përgjigjur sulmeve hibride si prioritet madhor me qëllim ruajtjen e rendit dhe sigurisë kombëtare, kohezionin social dhe garantimin e vazhdimësisë së të gjitha shërbimeve të sigurisë kombëtare. Në sajë të teknologjisë së avancuar dhe globalizmit, format e luftës hibride janë bërë më të sofistikuara duke kombinuar mjete ushtarake dhe jo ushtarake, metoda të fshehta dhe përdorimi i dezinformimit përmes sulmit kibernetik, presionit ekonomik e investimeve të kushtëzuara në funksion të destabilizmit së rendit demokratik dhe shoqëror dhe disfunksionimin e institucioneve shtetërore. Ministria e Brendshme e ka vlerësuar të domosdoshme marrjen e masave për parandalimin mbrojtjen dhe reagimin efektiv ndaj këtyre kërcënimeve. Ka një vlerësim të përbashkët të institucioneve në përballje me kërcënimet hibride që kërkon qasje të integruar dhe ndërinstitucionale, koordinimin të gjitha strukturat dhe agjencive shtetërore të angazhuara në fushën e sigurisë në nivel kombëtar dhe ndërkombëtar. Në këtë kuadër, rritja e qëndrueshmërisë në infrastrukturën kritike të informacionit forcimi i kapaciteteve për zbulim dhe parandalimin e kërcënimeve hibride përmes investimeve në teknologji, edukimi i publikut dhe forcimi i institucioneve demokratike mbeten jetike për përmbushjen e objektiva strategjike për përballimin e kësaj sfide”, tha Hoxha.",https://kohajone.com/politike/ministri-i-brendshem-rusia-lufte-hibride-ne-ballkanin-perendimor-permes-sateliteve-te-saj/,Policy,
102,"Dita e Ndërkombëtare e personave me aftësi të kufizuara, Policia Bashkiake ka një thirrje për shoferët","Dita e djeshme shënoi ditën ndërkombëtare për personat me aftësi të kufizuara. Në kuadër të kësaj date, Policia Bashkiake e Tiranës ka përcjellë një mesazh sensibilizimi për të ndihmuar këtë kategori të veçantë për lirimin e vendparkimeve të përcaktuara për ta. Ajo ka bërë një thirrje për të gjithë drejtuesit e automjeteve që të mos parkojnë në këto vendparkime të rezervuara për personat me aftësi ndryshe, por të lejojnë që aty të parkojnë kategoria perkatëse. “Data 3 Dhjetor 1992, u shpall nga OKB, si dita ndërkombëtare për personat me aftësi ë kufizuar, me qëllim promovimin e të drejtave dhe rritjen e ndërgjegjësimit për mbështetjen e kësaj kategorie. Gjatë punës së përditshme, një vëmendje e shtuar e shërbimeve të Policisë Bashkiake, shkon edhe për mbajtjen të pastër, apo ndihmën në lirimin e vendparkimevetë rezervuara për personat me aftësi ndryshe, të vendosura nga Bashkia Tiranë, kudo në qytet. U bëjmë thirrje të gjithë drejtuesve te automjeteve, të mos nxitojnë të parkojnë në këto vendparkime të rezervuara, kur i konstatojnë të lira, por të lejojnë që aty të parkojnë kategoria perkatëse, pasi kjo është një detyrë qytetare, që nuk zgjidhet vetëm me ndërhyrjen e policisë dhe me masa administrative”, shkruhet në njoftimin e policisë.",https://kohajone.com/aktualitet/dita-e-nderkombetare-e-personave-me-aftesi-te-kufizuara-policia-bashkiake-ka-nje-thirrje-per-shoferet/,Policy,
103,"112 vite diplomaci shqiptare, ministri Hasani: Forcojmë pozicionin e Shqipërisë në arenën ndërkombëtare","Ministri për Evropën dhe Punët e Jashtme, Igli Hasani, përcolli sot një mesazh me rastin e 112-vjetorit të diplomacisë shqiptare. Me anë të një video të publikuar në rrjetet socilae ku tregon telegramet e dërguara në kancelaritë evropiane dhe botërore për shpalljen e Pavarësisë së Shqipërisë, ministri Hasani theksoi se Shqipëria do të forcojë pozicionin e vet në arenën ndërkombëtare. “112 vite histori, përkushtim dhe krenari në shërbim të diplomacisë shqiptare.
Sot shënojmë një trashëgimi të jashtëzakonshme të shërbimit diplomatik, një histori përkushtimi ndaj interesave kombëtare, paqes dhe sigurisë.
Me përgjegjësi, ripërtërijmë angazhimin tonë për të forcuar pozicionin e Shqipërisë në arenën ndërkombëtare dhe për të mbështetur komunitetin shqiptar kudo në botë”, shtoi Hasani.",https://kohajone.com/aktualitet/112-vite-diplomaci-shqiptare-ministri-hasani-forcojme-pozicionin-e-shqiperise-ne-arenen-nderkombetare/,Policy,
104,"Media amerikane: Vlora, qyteti bregdetar i mbushur me brigje mahnitëse dhe vendpushime të qeta","Mesdheu është i mbushur me brigje me ujëra blu dhe vendpushime të qeta që përqafojnë stilin e jetës si nomad, por jo të gjitha mund të kurorëzohen si më të mirat ne Evropë, shkruhet në në një artikull të botuar revistën e udhëtimeve “Travel off Path”. Ekspertët veçojnë Shqipërinë, një vend i vogël që ka regjistruar një fluks të numrit të nomadëve digjitalë që nga lëshimi i vizave jozyrtare në vitin 2022 ndërsa shumë prej tyre kanë zgjedhur të jetojnë në kryeqytet, Tiranë, mes qyteteve të tjera bregdetare. Vlora është një nga qytetet më mahnitëse në Shqipëri. Vlora është qyteti i tretë më i madh i Shqipërisë, i vendosur përgjatë brigjeve të pacenuara me pamje nga Gjiri i Vlorës dhe i shtrirë në një vijë të drejtë me qytetin turistik, Leçe aktualisht “arratisja” më në trend e Italisë. Qyteti bregdetar së shpejti pritet të kthehet në pikën turistike më të vizituar të Shqipërisë nga turistët e huaj pasi vendi vazhdon të tërheqë vëmendjen, kryesisht falë zbulimit të më shumë xhevahireve të fshehura, si Vlora. Ky qytet turistik ofron akomodime cilësore për një pushim të qetë, dhe apartamente të cilat mund të rezervohen për 400 dollarë në muaj. I rrethuar nga nga më shumë ujëra bruz se sa Santa Fe, kryeqyteti i shtetit amerikan të Nju Meksiko, ky qytet i mrekullueshëm ofron peizazhe si në kartolina ndërsa jeni duke pushuar në një nga shumë plazhet e tij idilike. Cilat e janë vendet më të bukura për t’u vizituar sipas ekspertëve? Plazhi i Gjipesë Plazhi i Dhërmiut Plazhi Pulëbardha Aeroporti i ri i Vlorës hapet në mars 2025 Mbërritja në Vlorë do të jetë shumë më e lehtë në mars 2025, pasi aeroporti i ri të jetë funksional. Transportuesi kryesor i Shqipërisë, “Air Albania” është në krye të linjave ajrore. Duke qenë se kompania ajrore “Ryanair” po nis fluturimet për në Dakhla, Sahara Perëndimore nga të gjitha vendet, a nuk mendoni se edhe Vlora do të jetë në radarin e saj? Për momentin, mënyra më e lehtë për të mbërritur në Vlorë është me autobus nga Tirana./Travel off Path",https://kohajone.com/aktualitet/media-amerikane-vlora-qyteti-bregdetar-i-mbushur-me-brigje-mahnitese-dhe-vendpushime-te-qeta/,Policy,
105,"DW: Ukraina menjëherë në NATO, a është e mundur kjo?","Ukraina do të hyjë menjëherë në NATO, me pjesën, që nuk është pushtuar nga Rusia. Në këtë mënyrë duhet të gjendet rruga drejt bisedimeve të paqes. Por a është kjo e mundur? Neni 5 është thelbi i Marrëveshjes së NATO-s. Ai përcakton detyrimin për mbështetje në rast vetëmbrojtjeje, në rast se një vend i NATO-s sulmohet. Se çfarë mbështeje jepet, këtë e vendos secili anëtar vet. “Ne do të mbrojmë çdo centimertër të territorit të NATO-s”, është shprehur vazhdimisht presidenti në largim i SHBA-së, Joe Biden që pas sulmit të Rusisë ndaj Ukrainës. Nën këtë ombrellë mbrojtjeje dëshiron të futet Ukraina. NATO e ka premtuar vazhdimisht afrimin e Ukrainës në aleancë, por pa përmendur asnjëherë një datë. Dikur ky shtet duhet të shpërblehet me anëtarësim për luftën mbrojtëse kundrejt Rusisë. Mbrojtje e NATO-s për një pjesë të Ukrainës? Presidenti ukrainas, Volodymyr Zelenskyj ka propozuar tani, që pjesa e Ukrainës, që është e papushtuar të pranohet në NATO. Territoret e pushtuara nga Rusia në lindje dhe gadishulli i Krimesë i aneksuar përkundër së drejtës ndërkombëtare (rreth 27 përqind e Ukrainës) fillimisht nuk duhet të përfshihen në ombrellën mbrojtëse të aleancës. Zelenskyj do të ndalojë një depërtim të mëtejshëm të trupave ruse dhe të mundësojë bisedimet me kreun e Rusisë Vladimir Putin për një armëpushim. Teknikisht në territorin e Ukrainës mund të rregullohej vetëm një vlefshmëri e pjesshme e Marrëveshjes së NATO-s. Dokumenti i antarësimit për Ukrainën, që do të duhej të ratifikohej nga 32 vendet anëtare të NATO-s, mund të formulohet konform. Qysh tani në nenin 14 të Marrëveshjes së NATO-s janë përfshirë protokolle shtesë lidhur me çështje të tjera. Në nenin 6 të marrëveshjes përshkruhet territori i NATO-s. P.sh. disa ishuj në Karaibe ose në Paqësor, që i përkasin Francës ose Britanisë së Madhe, nuk janë territor i NATO-s. Gjatë periudhës që Gjermania de facto ishte e ndarë në dy shtete RFGJ dhe RDGJ, Marrëveshja e NATO-s vlente vetëm për pjesën perëndimore, pra Republikën Federale të Gjermanisë. Ndërsa Republika Demokratike e Gjermanisë ishte anëtare e Traktatit të të Varshavës, aelanca ushtarake e Bashkimit Sovjetik. Shumë vende anëtare të NATO-s nuk janë dakord Çështja është më shumë, nëse partnerët e NATO-s, në radhë të parë anëtari më i rëndësishëm SHBA-ja, kanë vullnetin, që ta pranojnë Ukrainën si anëtare. Rreziku për t’u përfshirë në konflikt ushtarak, në rast të një sulmi të mëtejshëm të Rusisë, është shumë i madh, tërheqin vëmendjen ndër të tjerë politikanë gjermanë të sigurisë. Kancelari Olaf Scholz gjatë vizitës në Ukrainë të hënën (02.12.2024) bëri të qartë, se nuk është dakord për një antarësim të menjëhershëm të Ukrainës në Aleancë. Ish- sekretari i Përgjithshëm i NATO-s Jens Stoltenberg ka një mendim tjetër. Ai pak pas largimit nga posti në tetor tha, se pranimi i shpejtë i pjesës më të madhe të Ukrainës në NATO mund të bëjë që të marrë fund shpejt lufta. “Aty ku ka një dëshirië, ka dhe një rrugë për të gjetur një zgjidhje. Por na duhet të vendosim një kufi, që të përcaktojë, se ku mund të pretendohet neni 5, dhe që Ukraina duhet të kontrollojë të gjithë territorin deri tek ky kufi”, i tha Stoltenberg Financial Times në tetor. Edhe Franca, Polonia dhe shtetet Baltike mund ta pranojnë pjesërisht një anëtarësim të Ukrainës. Faktori Trump i vështirë të kalkulohet Presidenti ukrainas Volodymyr Zelenskyj vazhdimisht ka kërkuar në kuadër të “planit të tij të fitores” garanci sigurie nga NATO. Sipas vlerësimit të gjeneral-majorit gjerman Christian Freuding, drejtues i shtabit të planit dhe drejtimit të Bundeswehr-it (Ushtria Gjermane), Ukraina “ndodhet me shpatulla pas murit”. Ndaj Zelenskyj mund ta përfytyrojë, që të heqë dorë përkohësisht nga rimarrja nën kontroll e territoreve të pushtuara nga Rusia. Kreu i Rusisë, Putini ndër të tjera ka kërkuar, që Ukraina të mos anëtarësohet në NATO, madje as pjesërisht. Se ç’qendrim do të mbajë administrata e re e SHBA-së nën presidentin Donald Trumpështë e paqartë. Wall Street Journal njofton duke iu referuar burimeve nga qarqet e presidentit të ardhshëm, se Trump mund të dojë që antarësimin e Ukrainës “ta shtyjë për 20 vjet”. Është e paqartë, se si do ta arrijë ai fundin e luftës ruse kundër Ukrainë, sikurse ka deklaruar. Rutte: Më shumë armë, më pak diskutime Në takimin aktual të ministrave të Jashtëm të NATO-s në Bruksel, Sekretari i ri i Përgjithshëm i aleancës, Mark Rutte, tha se Ukraina nuk ka nevojë për diskutime mbi rrugët drejt armëpushimit, por për më shumë armëdhe më shumë mbrojtje raketore. “Ukraina nuk ka nevojë vazhdimisht për ide të reja për një proces paqeje, por ne duhet të garantojmë, që Ukraina të ketë atë që i nevojitet për të pasur një pozicion të fortë”, tha Rutte. Ukraina mund të negociojë me agresoren Rusi duke u nisur nga një pozicion i fortë./ DW",https://kohajone.com/bota/dw-ukraina-menjehere-ne-nato-a-eshte-e-mundur-kjo/,Policy,
106,Çfarë mrekullie në qytetin e Beratit (video),Berati ndjell çdo njeri të shkojë e festojë në qytet. Video e mëposhtëme tregon mrekullinë e festave.,https://kohajone.com/aktualitet/cfare-mrekullie-ne-qytetin-e-beratit-video/,Policy,
107,"Kuvendi miratoi buxhetin e vitit 2025/ Spiropali vlerëson produktin, procesin transparent dhe falënderon deputetët","Kryetarja e Kuvendit, Elisa Spiropali ka vlerësuar produktin, procesin transparent dhe falënderon deputetët për votimin e buxhetit të vitit 2025, pas një seance të gjatë. Sipas kryeparlamentares, me këtë buxhet i kanë dhënë vendit një burim zhvillimi për një Shqipëri me ekonomi të fortë, me më shumë mirëqenie dhe drejtësi sociale. Postimi i plotë Kuvendi i Shqipërisë miratoi në seancë maratonë buxhetin 2025, nen për nen dhe në tërësi. Seanca e sotme plenare u parapri nga një proces intensiv, produktiv dhe transparent, diskutime të plota dhe të thelluara në komisionet e përhershme parlamentare. I dhamë vendit një buxhet burim zhvillimi për një Shqipëri me ekonomi të fortë, me më shumë mirëqenie dhe drejtësi sociale. Falënderoj të gjithë deputetët për angazhimin, përgjegjësinë dhe kontributin gjatë diskutimeve në komisione dhe në seancat e gjata.",https://kohajone.com/politike/kuvendi-miratoi-buxhetin-e-vitit-2025-spiropali-vlereson-produktin-procesin-transparent-dhe-falenderon-deputetet/,Policy,
108,"PS voton buxhetin për vitin 2025, Bardhi: Thellim i varfërisë për qytetarët shqiptarë","Kryetari i grupit parlamentar të Partisë Demokratike, Gazment Bardhi e cilësoi buxhetin e miratuar me votat e PS-së për vitin 2025 si buxheti i mirëqenies personale të Edi Ramës dhe një grushti njerëzish rreth tij, dhe buxheti i thellimit të varfërisë për qytetarët shqiptarë. ”Në vitin e 12 të qeverisjes, edhe me Buxhetin e fundit të qeverisë së tij, Edi Rama provojë edhe njëherë se është në pushtet për mirëqenien e tij dhe rrethit pranë tij, dhe asnjë ditë për mirëqenien e qytetarëve. Në 12 vite vetëm kundër qytetarëve, kundër interesit publik, kundër Shqipërisë”,-shkruan Bardhi. Postimi i plotë Buxheti i miratuar për vitin 2025 është buxheti i mirëqenies personale të Edi Ramës dhe një grushti njerëzish rreth tij, dhe buxheti i thellimit të varfërisë për qytetarët shqiptar. Vota e Edi Ramës dhe deputetëve të tij kundër 34 propozimeve të bëra nga Grupi Parlamemtar i PD në Buxhetin e Shtetit 2025 nuk është votë kundër deputetëve të opozitës, por është votë:
kundër pensionistëve,
kundër fermerëve,
kundër të rinjëve,
kundër studentëve,
kundër bizneseve,
kundër ish- të përndjekurve,
kundër pronarëve,
kundër shërbimit cilësor shëndetësor apo arsimor,
kudër qytetarëve në nevojë dhe në varfëri ekstreme,
kundër minatorëve,
kundër mësuesve apo kundër mjekëve.
Në vitin e 12 të qeverisjes, edhe me Buxhetin e fundit të qeverisë së tij, Edi Rama provojë edhe njëherë se është në pushtet për mirëqenien e tij dhe rrethit pranë tij, dhe asnjë ditë për mirëqenien e qytetarëve. Në 12 vite vetëm kundër qytetarëve, kundër interesit publik, kundër Shqipërisë.",https://kohajone.com/politike/ps-voton-buxhetin-per-vitin-2025-bardhi-thellim-i-varferise-per-qytetaret-shqiptare/,Policy,
109,"Presidenti Begaj vizitë në Bolonja të Italisë, pritet nga fëmijë e prindër të shkollës shqipe","Presidenti Bajram Begaj po zhvillon një vizitë në Bolonja të Italisë, ku u prit nga fëmijë e prindër të shkollës shqipe, një investim i Shoqatës “Korabi” në këtë rajon për të ruajtur e trashëguar gjuhën amtare. Begaj vizitoi kompaninë “Poti”, sipërmarrje e një shqiptari të suksesshëm në të cilin janë të punësuar shqiptarë dhe italianë. Ndërsa i falenderoi për mikpritjen, Presidenti i Republikës përgëzoi komunitetin shqiptar të këtij rajoni për sipërmarrjen në biznes, bashkëpunimin me qytetarët italianë, si dhe angazhimin për ruajtjen e identitetit. “Mos e harroni kurrë atdheun e të parëve!”, këshilloi Kreu i Shtetit bashkëatdhetarët duke i inkurajuar: “Vazhdoni të punoni me dinjitet, duke ngritur lart flamujt e vendit nga keni ardhur dhe vendeve që ju kanë mirëpritur, ashtu siç shpalosen dhe flamujt në hyrje të sipërmarrjes suaj”. Gjatë kësaj vizite, Presidenti Begaj zhvilloi takime të vaçant me Kryetarin e Bashkisë së Bolonjës, z. Matteo Lepore, me Presidentin e sapozgjedhur, Michele de Pascale, dhe atë në detyrë të rajonit Emilia-Romagnia, znj. Irene Priolo. Kreu i shtetit vlerësoi rolin e komunitetit shqiptar në Itali, të arbëreshëve dhe Diasporës së re, por edhe të qytetarëve dhe bizneseve italiane në Shqipëri, duke i cilësuar ata si një urë të re bashkëpunimi. Begaj vlerësoi se marrëdhëniet e shkëlqyera politike janë pasuar nga marrëdhëniet ekonomike shumë të mira, duke theksuar afrimin mes qytetarëve të dy shteteve: të shqiptarëveqë jetojnë e punojnë në Itali, dhe të italianëve që kanë zgjedhur të investojnë e të jetojnë në Shqipëri.",https://kohajone.com/politike/presidenti-begaj-vizite-ne-bolonja-te-italise-pritet-nga-femije-e-prinder-te-shkolles-shqipe/,Policy,
110,Miratohet Buxheti i Shtetit për vitin 2025,"Është miratuar pas seancave maratonë buxheti i vitit 2025. Me 75 vota pro dhe 24 kundër kaloi projekt-buxheti. Ligji më i rëndësishëm ekonomik i vendit për buxhetin e shtetit u miratua me votat e socialistëve. Plot 825 miliardë lekë pritet të jenë do të jenë në dispozicion të institucioneve për tu shpenzuar për shërbime shëndetësore, për paga, për skemat e mbështetjes të familjeve në nevojë, pensione, arsim, punësim, sigurinë, bujqësinë, transportin rrugor, drejtësinë e deri tek shpenzimet për zgjedhjet parlamentare të 2025-ës. Me kartonët kuq të mazhorancës u rrëzuan të gjitha amendamentet e opozitës (44 në total PD+PL).",https://kohajone.com/aktualitet/miratohe-buxheti-i-shtetit-per-vitin-2025/,Policy,
111,"FOTOLAJM/ Rama në Bruksel, pritet nga presidenti i ri i Këshillit Europian","Kryeministri Edi Rama ndodhet në Bruksel, ku është pritur në një takim nga presidenti i ri i Këshillit Europian, António Costa, ndërsa ka ndarë edhe një foto. Ky takim vjen para zhvillimit të samitit mes shteteve të BE-së dhe atyre të rajonit, që mbahet më 18 dhjetor në kryeqytetin belg, Bruksel. Pasardhësi i Charles Michel synon përshpejtimin e procesit të integrimit europian të rajonit tonë.",https://kohajone.com/politike/fotolajm-rama-ne-bruksel-pritet-nga-presidenti-i-ri-i-keshillit-europian/,Policy,
112,"Zhgënjimi i disa demokratëve për ndryshimin e qëndrimit të Biden dhe faljen e djalit të tij, Hunter","Pas disfatave në zgjedhjet e nëntorit, disa demokratë ndjehen të zhgënjyer në lidhje me ndryshimin e qëndrimit të Presidentit Biden, i cili përdori kompetencat që i ofron detyra për të falur djalin e tij. Vendimi presidencial vjen pas goditjeve disavjeçare kundër Donald Trumpit nga Partia Demokrate, duke e akuzuar atë se përbënte kërcënim për demokracinë amerikane dhe për shpërfillje ndaj ligjit. Mbrëmjen e së dielës, zoti Biden përdori autoritetin presidencial për të falur të birin, duke shkelur mbi premtimet e mëparshme dhe duke e çliruar Hunter Bidenin nga çdo krim i mundshëm federal që mund të kishte kryer ai brenda një harku kohor 10-vjeçar. Presidenti 82-vjeçar tha përmes një deklarate se ndjekja penale e djalit të tij nën akuza për evazion fiskal dhe falsifikim të dokumentacionit federal për blerje arme, kishte motive politike. “Ai beson tek sistemi i drejtësisë, por gjithashtu beson se politika e infektoi procesin dhe çoi në dështim të drejtësisë”, tha zëdhënësja e Shtëpisë së Bardhë Karine Jean-Pierre në lidhje me vendimin e Presidentit Biden. Për muaj me radhë, zëdhënësja Jean-Pierre, Presidenti Biden dhe zyrtarë të tjerë të Shtëpisë së Bardhë kishin ngulur këmbë se djali i presidentit, Hunter Biden, nuk do të falej. Arsyetimi i Shtëpisë së Bardhë nuk u prit mirë nga disa demokratë të zemëruar se vendimi i Presidentit Biden do ta bënte më të vështirë përballjen me presidentin e ri republikan. Republikani Donald Trump, i cili rikthehet në Shtëpinë e Bardhë më 20 janar për një mandat të dytë presidencial, ka argumentuar se aktakuzat e ngritura ndaj tij ishin rezultat i përdorjes për arsye politike të sistemit të drejtësisë nga Presidenti Biden dhe demokratët. “Ky është një precedent i keq që mund të abuzohet nga presidentët e ardhshëm dhe fatkeqësisht do ta dëmtojë reputacionin e tij”, shkroi në rrjetin X guvernatori i Kolorados Jared Polis. “Kur bëheni president, roli juaj është të jeni babai i kombit”, shprehej më tej guvernatori, duke iu referuar Presidentit Biden i cili e përdori rolin e prindit për të shpjeguar vendimin për faljen e djalit të tij. “Hunter ishte autor i problemeve të tij me ligjin dhe njerëzit mund të ketë simpati për vuajtjet e tij, por duke pranuar gjithashtu se askush nuk është mbi ligjin, as presidenti dhe as djali i presidentit”. Ligjvënësi demokrat i Arizonës, Gred Stanton, tha në rrjetin X se: “Kjo nuk ishte çështje e motivuar politikisht. Hunteri shkeli ligjin dhe u dënua nga një juri”. Shumë demokratë të tjerë e mbështesin vendimin e Presidentit Biden për faljen e djalit të tij. “Trump fali Roger Stone, Steve Bannon, Michael Flynn dhe Paul Manafort, si dhe babanë e dhëndrit të tij, Charles Kushner, të cilin ai sapo e emëroi ambasador në Francë”, shkroi në rrjetin X demokrati Jon Cooper, i njohur për mbledhje fondesh për fushatat demokrate. “Biden kishte të drejtë që e fali të birin, Hunter Biden, për ta mbrojtur nga politizimi i FBI-së nga Kash Patel”, shprehej më tej zoti Cooper. Presidenti i zgjedhur, Donald Trump, ka emëruar të besuarin e tij, Kash Patel për të drejtuar Byronë Federale të Hetimeve e cila aktualisht drejtohet nga Christopher Wray. Zonja e Parë, Jill Biden tha të hënën nga Shtëpia e Bardhë se mbështeste vendimin për faljen e djalit të saj. Republikanët korrën një fitore në tre fronte në zgjedhjet e nëntorit, duke shënuar rikthimin e zotit Trump në Shtëpinë e Bardhë dhe marrë kontrollin e Dhomës së Përfaqësuesve dhe Senatit. Falja presidenciale gjithëpërfshirëse për zotin Hunter Biden mbulon jo vetëm çështjet e hapura ndaj tij për falsifikim të dokumenteve për armëmbajtjen dhe mospagimin e taksave, por gjithashtu çdo vepër tjetër që ai ka kryer, mund të kryer ose marrë pjesë gjatë periudhës nga 14 janari i vitit 2014 deri më 1 dhjetor 2024. /VOA/",https://kohajone.com/politike/zhgenjimi-i-disa-demokrateve-per-ndryshimin-e-qendrimit-te-biden-dhe-faljen-e-djalit-te-tij-hunter/,Policy,
113,"VIDEO/ Berisha: Rikthimi im i tretë, më i suksesshmi në histori","Sali Berisha tha në fjalën e parë në Kuvend pas 11 muajve mungesë, se ky është rikthimi i tij i tretë dhe do të jetë më i suksesshmi. Për  socialistët janë të pashpresë ndërsa demokratët janë shpresa e madhe e shqiptarëve. ”Ju siguroj që rikthimi më i suksesshëm në histori i Sali Berishës do të jetë rikthimi i tretë dhe në këtë aspekt jeni të pashpresë. Ju të pashpresë shqiptarët me shpresë të madhe. Ne jemi shpresa e madhe e shqiptarëve, ne nuk do i zhgënjejmë ata”, u shpreh Berisha. Kujtojmë se Sali Berisha kthehet në parlament pas 11 muajsh pasi ishte në arrest shtëpie për dosjen “Partizani”. Rikthimi i tij përkon me diskutimet për buxhetin.",https://kohajone.com/politike/video-berisha-rikthimi-im-i-trete-me-i-suksesshmi-ne-histori/,Policy,
114,"Vendimi i Këshillit Bashkiak, teatri tek parku i Liqenit të Tiranës merr emrin e Mirush Kabashit","Bashkia e Tiranës ka vendosur të nderojë legjendën e artit shqiptar, Mirush Kabashi, duke i dhënë emrin e tij Teatrit tek Parku i Madh i Liqenit Artificial. Ky vendim vjen si një mënyrë për të përjetësuar kujtimin dhe kontributin e një prej figurave më të shquara të skenës shqiptare. Kryetari i Bashkisë së Tiranës, Erion Veliaj tha se duke i dhënë emrin “Mirush Kabashi” një hapësire që i dedikohet artit, ne jo vetëm që nderojmë të kaluarën, por gjithashtu investojmë në një të ardhme ku vlerat artistike dhe kulturore do të lulëzojnë në zemër të kryeqytetit. “Propozimi për emërtimin e Teatrit në Parkun e Madh të Liqenit Artificial me emrin “Mirush Kabashi” është një iniciativë që nderon një nga figurat më të shquara të artit shqiptar. Përtej vlerës simbolike, ky vendim përfaqëson një kontribut të rëndësishëm në ruajtjen dhe promovimin e trashëgimisë sonë kulturore. Mirush Kabashi, një aktor me një karrierë të jashtëzakonshme brenda dhe jashtë Shqipërisë, ka përfaqësuar kombin tonë në skenat më prestigjioze ndërkombëtare, duke transmetuar mesazhe universale përmes artit të tij. Vendimi për të emërtuar teatrin me emrin e tij përfaqëson një njohje të këtij kontributi monumental dhe një frymëzim për brezat e rinj të artistëve dhe qytetarëve. Duke i dhënë emrin “Mirush Kabashi” një hapësire që i dedikohet ekskluzivisht artit, ne jo vetëm që nderojmë të kaluarën, por gjithashtu investojmë në një të ardhme ku vlerat artistike dhe kulturore do të lulëzojnë në zemër të qytetit, një nga pikat më të frekuentuara për të parë për të bërë dhe për të konsumuar art”, tha Veliaj. Mirush Kabashi, u nda nga jeta një vit më parë në moshën 75-vjeçare, është ndër artistët më të vlerësuar të historisë së teatrit dhe kinemasë shqiptare. Ai interpretoi mbi 100 role në teatër dhe 30 personazhe në kinematografi, ndërsa shfaqja e tij “Apologjia e vërtetë e Sokratit” mbetet një moment historik për kulturën tonë. Në karrierën e tij është nderuar me mbi 90 çmime dhe është aktori më i vlerësuar jashtë trevave të Shqipërisë. Ai ka interpretuar mbi 100 role në Teatër dhe mbi 30 personazhe në Kinematografi. Mban titujt “Artist i Merituar”, “Mjeshtër i madh i skenës”, “Nderi i Kombit” të akorduara nga Presidenti i Republikës së Shqipërisë dhe shumë tituj të tjerë të akorduara nga institucione të ndryshme qendrore, lokale apo ndërkombëtare.",https://kohajone.com/politike/vendimi-i-keshillit-bashkiak-teatri-tek-parku-i-liqenit-te-tiranes-merr-emrin-e-mirush-kabashit/,Policy,
115,"Nga Kukësi deri në Devoll, Rama tregon takimet këshilluese me prindërit për kufizimin e TikTok","Kryeministri Edi Rama ka ndarë disa pamje nga takimet këshilluese me prindërit që po realizohen në të gjithë Shqipërinë. Këto takime këshilluese po zhvillohet në kuadër të kufizimit të rrjeteve sociale si TikTok. ”Vijon këshillimi i gjerë me prindërit në shkollat e Tiranës, Kukësit, Mirditës, Dibrës, Tropojës, Pukës, Fierit, Divjakës, Finiqit, Pogradecit, Korçës, Maliqit, Kolonjës, Devollit për kufizimin e rrjeteve si TikTok SHQIPËRIA2030”, ka shkruar Rama. Gjithçka nisi me vrasjen e 14-vjeçarit Martin Cani. Rama foli për mbylljen e aplikacioneve Tiktok dhe SnapChat, u shpreh se nuk është zgjidhje e problemit, por ngushton hapësirën që nxit dhunë. Kreu i qeverisë tha edhe se do të implementohen kamera që do të mbikëqyrim procesin mësimor dhe ambientet shkollore.",https://kohajone.com/politike/nga-kukesi-deri-ne-devoll-rama-tregon-takimet-keshilluese-me-prinderit-per-kufizimin-e-tiktok/,Policy,
116,"Rama në Bruksel, presidenti i ri i KE darkë me liderët e Ballkanit Perëndimor","Kryeministri Edi Rama është në Bruksel ku pritet do të takohet me shefin e ri të Këshillit Evropian, Antonio Costa. Presidenti i ri i organizon një darkë joformale me liderët e Ballkanit Perëndimor ku do të marrin pjesë edhe krerët e rinj të BE-së, Kaja Kallas, Përfaqësuesja e Lartë e BE-së dhe Marta Kos, Komisionerja Evropiane për Zgjerim. Axhenda përfshin bashkëpunimin e BE-së me rajonin. Tirana zyrtare pritet të hapë brenda këtij muaj një grup-kapitull tjetër me BE-në, atë për politikën e jashtme, duke mbajtur kështu një tjetër tryezë ndërqeveritare Be-Shqipëri. Pasardhësi i Charles Michel synon përshpejtimin e procesit të integrimit europian të rajonit tonë.",https://kohajone.com/politike/rama-ne-bruksel-presidenti-i-ri-i-ke-darke-me-lideret-e-ballkanit-perendimor/,Policy,
117,"Europol zbulon aplikacionin ”Matrix” ku flisnin kriminelët, pagesa deri në 1600 euro","Europol ka zbuluar aplikacionin ”Matrix”. Janë autoritetet holandeze që e gjetën në telefonin e një krimineli të dënuar për vrasjen e një gazetari holandez, Peter R de Vries në vitin 2021. Aty nisi edhe një hetim në shkallë të gjerë për shërbimin e mesazheve. Shumë shpejt u bë e qartë se infrastruktura e kësaj platforme ishte teknikisht më komplekse se platformat e mëparshme si Sky Ecc dhe EncroChat. Rrjeti kishte rreth 8,000 përdorues që paguanin midis 1300 dhe 1600 € për një abonim gjashtë mujor.",https://kohajone.com/bota/europol-zbulon-aplikacionin-matrix-ku-flisnin-kriminelet-pagesa-deri-ne-1600-euro/,Policy,
118,"Transformohet blloku i banimit te zona e “Treshit”, Veliaj: Investime si në qendër të Tiranës","Blloku i banimit në hyrje të Tiranës, që njihet ndryshe si “lagjja e Treshit”, po merr formë të re. Në inspektimin për rehabilitimin e zonës, kryebashkiaku i Tiranës, Erion Veliaj theksoi se pas përfundimit të punëve në qendër të kryeqytetit, ka ardhur koha që edhe cepi më fundor i Tiranës të ketë të njëjtat investime. “Fakti që jemi duke punuar në të gjithë Tiranën, nga lagjja e fundit e “Freskut” te lagjja e fundit e “Treshit”, në lagjen e fundit të “Kombinatit” dhe lagjet periferike të zonave rurale, do të thotë se jemi shtrirë cep më cep. Kemi mbaruar me punimet kryesore në shkollat, kopshtet dhe çerdhet e Tiranës, po ashtu me rrugët në qendër të Tiranës dhe në unazë. Lagjet ku po investojmë më shumë tani janë lagjet, të cilat janë kryesisht në zonat kufitare ose zonat e ish-komunave. Prandaj, i gjithë fokusi ka qenë te “Fresku”, te lagjja “Rilindja”, te Liqeni i Thatë, Kopshti Botanik dhe Kopshti Zoologjik. Më vjen vërtet mirë që kemi mbërritur në cepin më fundor të Tiranës. Banorët kanë qenë të duruar, por edhe mirëkuptues për faktin se çdo ditë kanë parë nga një punë konkrete. Jam vërtet shumë mirënjohës për mirëkuptimin e tyre, edhe më në fund nuk do shkelin më në baltë, fëmijët e tyre nuk do torturohen nëpër kangjella dhe nëpër këto rrugicat e sajuara, të moshuarit do kenë ndriçim. Më vjen mirë që edhe ndriçimi LED do ta bëjë të sigurt për një grua, për një zonjë, për një nënë, për një motër që kthehet vonë nga puna”, u shpreh Veliaj. Ai theksoi se kjo zonë do të prekë edhe urbanizimin me kushtet si në Tiranë, ndërsa kërkoi mobilizim për të përfunduar punën para Vitit të Ri. “Më në fund nuk kemi vetëm legalizim, kemi edhe urbanizim. Tani mund të themi që vërtet jetojmë në Tiranë, ku i kemi të dyja këto, edhe letrat e shtëpisë, edhe kushtet si në Tiranë. Ju jam shumë mirënjohës! Nëse do shfrytëzojmë maksimalisht ditët e festave, që ta kryejmë këtë për Vitin e Ri, kur thonë tironsit ‘që të na gjejë Viti i Ri, me rrugë të reja, me energji të reja’, do ishte e jashtëzakonshme”, tha Veliaj. Blloku i banimit që i nënshtruar punimeve për rikualifikimin e plotë të saj kufizohet nga rrugët “Mersim Jakupi”, “17 Nëntori”, “Gjergj Mehmeti”, “Spartak Deliu”, “Besnik Hidri”, “Princ Vidi” dhe “Nikolla Ivanaj”.",https://kohajone.com/politike/transformohet-blloku-i-banimit-te-zona-e-treshit-veliaj-investime-si-ne-qender-te-tiranes/,Policy,
119,"Zv/kryeministrja Balluku: Korridoret paneuropiane, përfitime ekonomike për zonat ku kalojnë","Zv/kryeministrja Belinda Balluku, njëherësh dhe ministre e Infrastrukturës dhe Energjisë, gjatë fjalës në seancë plenare, tha se investimet në infrastrukturën rrugore që përshkojnë Shqipërinë nga veriu në jug dhe nga perëndimi në lindje u japin përfitime ekonomike edhe zonave ku kalojnë. Duke iu përgjigjur deputetit të PD-së, Flamur Hoxha, i cili kërkoi përmes një amendamenti në buxhet trefishim të fondeve të mirëmbajtjes së rrugëve, Balluku tha se po ndërtohen rrugë të kategorive “A” sikundër edhe rrugë alternative. ”90% e buxhetit të vendosur në drejtim të infrastrukturës rrugore janë projekte në vazhdim. Kërkesa juaj do të bënte që shumë nga këto projekte të mos përfundonim apo të krijonim detyrime të prapambetura. Por prej kohësh kemi marrë angazhimin që debitet e trashëguara ndër vite apo që krijohen gjatë vitit, i mbyllim duke u dhënë mundësi kantiereve që të përfundojnë”, tha ajo. Balluku tha se nuk mund të flasim për zona të braktisura, pasi zonat sot kanë akses shumë më shumë se kishin 5 apo 10 vite më parë. ”Po ndërtohen korridore paneuropiane Korridori Blu dhe Korridori 8, njëri që përshkon Shqipërinë nga veriu në jug në Ultësirën Perëndimore dhe tjetri nga perëndimi në lindje, si pjesë e korridoreve paneuropiane dhe duke i dhënë mundësinë e ndërlidhjes veriut me jugun dhe Malit të Zi me Shqipërinë dhe më pas me Greqinë. Të gjitha këto janë projekte të cilat japin përfitime ekonomike edhe zonave ku kalojnë. Mos harroni që sot kemi rrugë të cilat plotësojnë kushtet e kategorive “A” europiane të autostradave dhe nga ana tjetër edhe rrugë alternative”.",https://kohajone.com/politike/zv-kryeministrja-balluku-korridoret-paneuropiane-perfitime-ekonomike-per-zonat-ku-kalojne/,Policy,
120,"Pas diskutimeve mbahet një minutë heshtje për Arben Tafajn në Kuvend, Spiropali: Jo politikë me të vdekurit","Deputetja e PD-së, Jorida Tabaku gjatë seancës së sotme plenare, kërkoi që Kuvendi të mbajë një minutë heshtje në nderim të Arben Tafaj, kryetari i shoqatës “Tirana”, i cili u nda sot nga jeta, reagoi ministri për Marrëdhëniet me Parlamentin, Taulant Balla, i cili u shpreh se Kuvendi e ka të përcaktuar në rregullore procedurat që ndiqen në një rast të tillë. Ndërsa u shpreh plotësisht dakord me propozimin për nderimin me 1 minutë heshtje të Arben Tafaj në Kuvend, Balla tha se “nuk duhet të bëhen akte qesharake”. Balla iu referua minutës së heshtjes të kërkuar mëngjesin e sotëm në Kuvend nga kryetari i PD-së Sali Berisha për profesor Sami Repishtin, ndërsa theksoi se “personi që e ka akuzuar për spiun kërkon të mbahet edhe një minutë heshtje”. Kryetarja e Kuvendit, Elisa Spiropali u shpreh se respekti për të ndjerin e kërkon që të respektohet minimalisht kjo qasje institucionale dhe njerëzore. ”Unë e lejova minutën e heshtjes për Repishtin në mëngjes edhe pse do të kërkonte më shumë solemnitet dhe jo propozimin nga dikush që e ka përdhosur për së gjalli. Ne nuk duam të bëjmë politikë me të vdekurit dhe sa të jem unë këtu, në këtë vend nuk do të bëjmë politikë me të vdekurit. Siç nuk lejova të bëhet politikë në rastin e 14-vjeçarit javën e kaluar ku sërish u kërkua të përdoret një i vdekur në sallën e Kuvendit për politikë dhe më pas heshtja ndaj tij u përdor si baltë për të shumtët këtu’‘, tha Spiropali. Kryetarja e Kuvendit kërkoi që të respektohet solemniteti i sallës së Kuvendit dhe rregullorja në mënyrën e propozimit për emra të tillë që meritojnë gjithë mirënjohjen tonë. Në vijim, kryetari i grupit parlamentar të PS-së, Niko Peleshi bëri të ditur se bashkë me kryetarin e grupit parlamentar të PD-së, Gazment Bardhi kanë rënë dakord që në orën 14:00 Kuvendi të mbajë një minutë heshtje në nderim të Arben Tafaj, dhe kështu ndodhi.",https://kohajone.com/politike/pas-diskutimeve-mbahet-nje-minute-heshtje-per-arben-tafajn-ne-kuvend-spiropali-jo-politike-me-te-vdekurit/,Policy,
121,"Pas Sky Ecc dhe Enchrochat, Europol: Kemi zbërthyer aplikacionin “Matrix”","Një operacion i përbashkët i Francës, Holandës, Gjermanisë, Italisë, Lituanisë dhe Spanjës ka çuar në zbërthimin e një tjetër aplikacioni që përdoret nga krimi, konkretisht platformës “Matrix”. Rreth orës 13:00 të 3 dhjetorit Europol ka njoftuar përfundimin e këtij operacioni të suksesshëm që ka çuar në deshifrimin e më shumë se 2.3 milionë mesazhe në 33 gjuhë. Ky është aplikacioni i 5 i deshifruar pas Sky ECc, Encrochat, Exclu dhe Ghost. “Autoritetet po qëndrojnë në krye të shërbimeve të mesazheve të koduara që kriminelët përdorin për të ndërmarrë aktivitetet e tyre. Një ekip i përbashkët hetimor (JIT) që përfshin autoritetet franceze dhe holandeze ka hequr një tjetër shërbim të sofistikuar të mesazheve të koduara, MATRIX. Për tre muaj, autoritetet ishin në gjendje të monitoronin mesazhet nga kriminelët e mundshëm, të cilat tani do të përdoren për të mbështetur hetime të tjera. Gjatë një operacioni të koordinuar të mbështetur nga Eurojust dhe Europol, shërbimi i mesazheve u hoq nga autoritetet holandeze dhe franceze dhe veprimet vijuese u ekzekutuan nga homologët e tyre italianë, lituanezë dhe spanjollë”, njofton Europol.",https://kohajone.com/politike/pas-sky-ecc-dhe-enchrochat-europol-kemi-zberthyer-aplikacionin-matrix/,Policy,
122,Si do të ndahet buxheti i vitit 2025 për institucionet,"Janë parashikuar 822.7 miliardë lekë, ose rreth 8.2 mld euro, shpenzime të planifikuara për vitin 2025, do të shpenzohen për paga, investime, mbrojtje sociale, rindërtimin, interesa borxhi, fonde rezervë, për pushtetin vendor, ndihma ekonomike, kompensime dhe skema të tjera deri tek bujqësia. Buxheti për institucionet për vitin 2025 Ministria e Shëndetësisë 80,7 mld lekë
Ministria e Infrastrukturës 74 mld lekë
Ministria e Arsimit 62 mld lekë
Ministria e Ekonomisë 56 mld lekë
Ministria e Mbrojtjes 52,6 mld lekë
Ministria e Brendshme 31 mld lekë
Fondi i Zhvillimit Shqiptar 22,5 mld lekë
Institucione te tjera Qeveritare 15,9 mld lekë
Ministria e Bujqësisë 14,6 mld lekë
Ministria e Drejtësisë 14,3 mld lekë
Ministria e Financave 11 mld lekë
Këshilli I Lartë I Gjyqësor 5,6 mld lekë
Ministria e Turizmit 3,9 mld lekë
Ministria e Jashtme 3,8 mld lekë
Prokuroria e Përgjithshme 3,3 mld lekë
SHISH 2,7 mld lekë
SPAK 2,1 mld lekë
Kuvendi 1,8 mld lekë
Instituti Statistikës 962,1 mln lekë
Kryeministria 912,9 mln lekë
RTSH 770 mln lekë
Kontrolli Larte i Shtetit 684 mln lekë
Presidenca 643,9 mln lekë
Institucionet e drejtësisë 605,3 mln lekë
Akademia e Shkencës 549,6 mln lekë
Shkolla e Magjistraturës 485,5 mln lekë
Drejtoria e Arkivave 418,2 mln lekë
Partitë Politike 355,8 mln lekë
KQZ 342,1 mln lekë
ILDKPKI 297,6 mln lekë
Gjykata Kushtetuese 250 mln lekë
Këshilli I Lartë I Prokurorisë 211,5 mln lekë
Avokati i Popullit 196,9 mln lekë
Qendra e Kinematografisë 165,8 mln lekë
Komisioneri informimit 161,7 mln lekë
AIDSSH 160,2 mln lekë
Shoqëria Civile 135,6 mln lekë
Autoriteti i Konkurrencës 124,2 mln lekë
KPP 110,8 mln lekë
KMSHC 98,3 mln lekë
ATSH 93,4 mln lekë
KMD 73,8 mln lekë
ISKK 58,8 mln lekë
Këshilli i Kontabilitetit 18,5 mln lekë",https://kohajone.com/ekonomi/si-do-te-ndahet-buxheti-i-vitit-2025-per-institucionet/,Policy,
123,Balluku i kthehet opozitës në Kuvend: Keqardhje se si përdoret foltorja e Parlamentit!,"Zv.Kryeministrja Belinda Balluku ka ironizuar fjalimet e opozitës ditën e sotme në Kuvend lidhur me skemën e pensioneve. Balluku u shpreh se foltorja po përdoret nga deputetët demokratë për retorika boshe që i rilexojnë për t’u bërë simpatik me liderin. “Me të vërtetë shpreh keqardhjen time se si përdoret foltorja e Parlamentit dhe se si përdoret një target grup që ka kontribuar në këtë vend prej dekadash tashmë dhe përdoret për narrativë politike. Ju e keni pasur të gjithë në dorën tuaj për të dyfishuar skemën e pensioneve, jo nuk keni dyfishuar asgjë sikurse ju e dini shumë mirë sepse sot pensionistët janë aty dhe diferenca mes pensionistëve që kanë dalë në pension para marsit të vitit 2014, skema juaj fantastike që i çon drejt mirëqenies i ka lënë me gjysmë pensionesh. Retorika boshe që i rilexoni dhe ripërsërisni në konferenca për shtyp për t’u bërë simpatik me liderin“.",https://kohajone.com/politike/balluku-i-kthehet-opozites-ne-kuvend-keqardhje-se-si-perdoret-foltorja-e-parlamentit/,Policy,
124,"Nën akuzë për mosdeklarim të pasurisë, SPAK dërgon për gjykim deputetin e PD","SPAK ka dërguar për gjykim deputetin e Partisë Demokratike, Asllan Dogjani. Deputeti akuzohet për nën akuzë për mosdeklarim të pasurisë. Dosja është hedhur në short dhe për shqyrtimin e saj është caktuar gjyqtarja Rudina Palloj.",https://kohajone.com/politike/nen-akuze-per-mosdeklarim-te-pasurise-spak-dergon-per-gjykim-deputetin-e-pd-asllan-dogjani/,Policy,
125,"Sali Berisha rikthehet në Kuvend pas 11 muajsh: Unë futem, “metamorfoza” del","Kreu i Partisë Demokratike, Sali Berisha është rikthyer në Parlament pas 11 muajsh mungesë në seancat plenare. I pyetur nga gazetarët para Parlamentit pyetur në lidhje me rikthimin e tij në sallën e Kuvendit , ish-kryeministri u shpreh se  “Berisha futet, metamorfoza del”.",https://kohajone.com/politike/sali-berisha-rikthehet-ne-kuvend-pas-11-muajsh-une-futem-metamorfoza-del/,Policy,
126,Begaj: Të ndërtojmë kushtet e nevojshme që personat me aftësi të kufizuara të jetojnë në mënyrë të pavarur,"Në Ditën Ndërkombëtare të Personave më Aftësi të Kufizuar, Institucioni i Presidentit të Republikës hapi dyert për të mirëpritur personat me aftësi të veçanta, si dhe organizatat dhe aktivistët që punojnë për respektimin e të drejtave të tyre. Presidenti Bajram Begaj, ndau me të ftuarit përjetime nga takimet e tij në bashki të ndryshme të vendit në kontekstin e trajtimit të personave me aftësi të kufizuara nga shoqëria shqiptare, deri tek institucionet përgjegjëse. Presidenti Begaj veçoi Bashkinë e Vaut të Dejës, ku numri i këtyre personave është i lartë dhe shoqëria ka probleme në pranimin e zëshëm të tyre, Bashkinë e Roskovecit, ku prindërit investohen fort e punojnë me fëmijët me ndihmën e qendrës së vogël të bashkisë, si dhe Institutin e Personave që nuk shohin e dëgjojnë, ku punohet shumë fort me aftësitë e veçanta të fëmijëve, sidomos në art. “Aftësia e kufizuar nuk është thjesht çështje e shëndetit publik, është çështje që lidhet me të drejtat e njeriut dhe zhvillimin shoqëror”,theksoi Presidenti i Republikës. Duke nënvizuar progresin me kuadrin ligjor, Presidenti Begaj u shpreh se puna nuk duhet të ndalet këtu: “Ne kemi përgjegjësi të përbashkët për ta çuar më tej këtë mision, duke fokusuar përpjekjet tona në disa drejtime kyçe. Punësimi nuk është thjesht një mundësi ekonomike, është një çelës për dinjitetin dhe pavarësinë e çdo individi. Aksesueshmëria është një tjetër aspekt që duhet përmirësuar. Nga infrastruktura fizike, tek informacioni dhe komunikimi, duhet të sigurojmë që çdo individ të ketë akses të plotë dhe të barabartë në hapësirat publike. Kjo është e drejtë themelore, jo luks. Gjithashtu, ne duhet të ndërtojmë parakushtet e nevojshme që personat me aftësi të kufizuara të kenë mundësinë të jetojnë në mënyrë të pavarur, sipas zgjedhjeve dhe prioriteteve të tyre”. Presidenti i Republikës përgëzoi në mënyrë të veçantë donatorët e huaj që mbështesin integrimin në shoqëri të personave me aftësi të kufizuar, si: Ambasadën Amerikane në Tiranë, projektet e USAID dhe ato të Bashkimit Evropian. Një mesazh të posaçëm Presidenti i Republikës përcolli për të gjitha organizatat dhe familjet që kontribuojnë për personat me aftësi të kufizuara: “Ju jeni shembulli i vërtetë i përkushtimit dhe kurajës. Misioni juaj për të mbështetur dhe fuqizuar komunitete të tilla është themelor për ndërtimin e një Shqipërie më të fortë e më gjithëpërfshirëse”. Në përpjekjet për të konsoliduar një kulturë më gjithëpërfshirës ndaj personave me aftësi të kufizuara, për të ofruar shërbimet e duhura mbështetëse në zbatim të detyrimeve ligjore për fëmijët dhe të rriturit, Kreu i Shtetit rikonfirmoi qëndrimin se do të jetë krah veprimtarëve që kanë këtë mision të tillë: “Si President, unë angazhohem për të mbështetur një zbatim më të mirë të politikave që promovojnë barazinë dhe aksesueshmërinë. Gjithashtu, ftoj çdo institucion dhe çdo qytetar të jetë pjesë e kësaj përpjekjeje”. Duke u ndalur te fëmijët me aftësi të veçanta, Presidenti Begaj u shpreh se ata kanë nevojë për shërbime të personalizuara, mbështetje edukative, terapi zhvillimi dhe burime që iu mundësojnë një jetë sa më të përmbushur. Gjatë këtij aktiviteti, Presidenti i Republikës u njoh me programet e organizatave dhe të aktivistëve që u shërbejnë personave me aftësi të kufizuar, si edhe ndoqi pjesët e interpretuara nga artistë me aftësi të veçanta.",https://kohajone.com/politike/begaj-te-ndertojme-kushtet-e-nevojshme-qe-personat-me-aftesi-te-kufizuara-te-jetojne-ne-menyre-te-pavarur/,Policy,
127,"Votimi nen për nen i buxhetit 2025 dhe rikthimi i Berishës, çfarë pritet sot në Kuvend","Këtë të Martë mbahet seanca plenare në Kuvend, ku pritet votimi nen për nen i buxhetit 2025. Për këtë të fundit janë mbajtur diskutime maratonë në sallën e Parlamentit e debate të ashpra mes opozitës e mazhorancës. Ky buxhet është më i “majmi” ndonjëherë, 3 herë më i madh se ai në vitin 2013. Në seancën e datës 19 Nëntor, pikat kryesore të këtij projekt-buxheti i prezantoi vetë kryeministri Edi Rama. Parashikohet që 8 miliardë Euro të jenë në dispozicion të sektorëve të ndryshëm të ekonomisë në vend, ku prioritet për qeverinë është mbështetja për pensionistët, rritja e pagave dhe projektet në infrastrukturë. Sipas kreut të qeverisë, 1.3 mld Euro do shkojnë vetëm për rritjen e pagave. Ai njoftoi trefishimin e bonusit të fundvitit për pensionistët dhe një të tillë çdo pranverë pasuese. Krahas tyre, do punohet për një plan të ri për t’iu ardhur në ndihmë financiarisht shtresave vulnerabël. Ministri i Financave Petrit Malaj ka deklaruar po ashtu se në 2025-ën, norma e papunësisë do zbresë me 9.8%. Ndërsa është rritur me 40.4% buxheti për Ministrinë e Infrastrukturës dhe Energjisë. Këto e të tjera, për krahun opozitar janë asgjë tjetër veçse propagandë pak muaj para zgjedhjeve parlamentare. Nisur nga seancat e fundit, parashikohet që edhe sot të ketë tension mes palëve. Vlen të theksohet po ashtu se pas afro 1 viti, rikthehet në Kuvend kryedemokrati Sali Berisha.",https://kohajone.com/politike/votimi-nen-per-nen-i-buxhetit-2025-dhe-rikthimi-i-berishes-cfare-pritet-sot-ne-kuvend/,Policy,
128,Rama ndan pamjet e Malit të Gramozit të mbuluar nga dëbora (FOTO),"“MIRËMËNGJES dhe me pamjet nga Maja e Malit të Gramozit në Kolonjë ku dëbora e parë ka sjellë edhe nisjen e aktiviteteve malore, gjithmonë nën shoqërimin e udhërrëfyesve të certifikuar, për të vazhduar një sezon të mbarë turistik dimëror, ju uroj një ditë të mbarë”, shkruan Kryeministri Edi Rama në një postim në rrjetet sociale, ku ka ndarë edhe pamjet nga kjo majë.",https://kohajone.com/politike/rama-ndan-pamjet-e-malit-te-gramozit-te-mbuluar-nga-debora-foto/,Policy,
129,"Artan Hoxha: Dosja rrodhi, dekonspiruan burimet e mia, më kanë vënë në rrezik seriozisht","Gazetari Artan Hoxha, i ftuar në emisionin “Të Paekspozuarit” në MCN TV, foli për pasojat që ka për karrierën e tij hetimi i SPAK. Hoxha u shpreh se dosja rrodhi dhe u shpërnda qëllimisht, duke deklaruar se kjo ka vënë në rrezik burimet e tij dhe atë vetë. “Patjetër që unë nuk ua kam thënë të gjitha, por jam munduar t’u them aq sa kam mundësi. Si është e mundur që dosja rrodhi në PDF dhe u shpërnda në kohë rekord dhe ka qenë më i shpërndarë se lajmi që u lirua Sali Berisha? Unë e kam provuar që në fundin e viteve ’90. Atëherë më thonin kolonel i SHIK-ut, pastaj bashkëpunëtor i policisë, i krimit, e ka paguar Nano për t’i rënë Lazaratit, pastaj e ka paguar Rama për t’i rënë Berishës, pastaj Berisha për t’i rënë Ramës. Kjo goditja ka synuar që përmes meje, për shkak të eksperiencës që kam, karrierës, informacionit dhe gazetarisë së kam bërë, krejt tjetër nga ç’e kanë bërë të tjerët. Unë kam qenë në rrugë. Ku ka kërcitur pushka, në Tropojë. A shkon kush? Jo. Kam shkuar unë. Ku ka kërcitur? Në Lazarat. Kam shkuar unë. Në Kolumbi. Se atje ikën njerëzit që në Kombinat apo te “Irfan Tomini” i gjeta atje. Unë jam përpjekur të informoj këtë shoqëri për rrezikun. Motoja e trafikantëve dhe kriminalëve shqiptarë është: “Fëmijët tuaj janë e ardhmja jonë”. Kush do të na ruajë ne? Na ruan pushteti. Është ai jo vetëm i inkriminuar, por është ai që e dirigjon krimin. Këtu kush thotë se krimi dirigjon pushtetin, ia fut kot. Nuk kemi ne organizata më e forta kriminale se qeveria, se shteti, se RENEA. Patjetër, e di që opinioni është i çoroditur, është bombarduar qëllimisht, është shkelur çdo standard ligjor. Është në urdhërin e gjykatës që ato të dhëna kanë dekonspiruar burimet e mia, më kanë vënë në rrezik seriozisht mua. Mund të ikja çdo moment për azil, nuk kishte shtet që nuk mund të më mbronte se unë aty dal që bashkëpunoj edhe me policë të vendeve të tjera. Kam komunikuar edhe me Çapjat, edhe me Çopjat. Por kanë dalë grupet e reja të Hi-tech. Ne po merremi në grupet e 2019-2021, por po hyjmë në 2025-ën.”- u shpreh Hoxha.",https://kohajone.com/politike/artan-hoxha-dosja-rrodhi-dekonspiruan-burimet-e-mia-me-kane-vene-ne-rrezik-seriozisht/,Policy,
130,"Tela: Gazetari i kronikës dhe gazetari i politikës, me këtë të fundit mund të bësh lekë. Me të parin humb kokën!","Andi Tela, i ftuar në emisionin “Të Paekspozuarit” në MCN TV, ka folur për hetimet e SPAK ndaj gazetarit Artan Hoxha, për të cilën u ngrit një stuhi e madhe mediatike. Tela tha se gazetarët investigativë përballen me rreziqe dhe nëse Hoxha ka marrë para nga krimi këtë duhet ta provojë SPAK, por nuk e sheh atë si problemin kryesor që po evidentohet në këtë dosje, ku çuditërisht nuk figurojnë politikanë. “Po merren të gjithë me Artan Hoxhën si një nga anëtarët e bandës, ndërkohë që ka material pafund për t’u marrë me çdo gjë tjetër. Fakti që po merren të gjithë me Tanin, në këtë grup është futur edhe media. Unë Hoxhën e njoh që nga viti 96’ dhe është çështje delikate, aq më tepër kur interpretohet nga ne që jemi pjesë e grupit të interesit. Hoxha mund ti ketë marrë ato para, por duhet vërtetua nga SPAK. Gjithëkush mund të mendojë se Hoxha merr para nga klientë të ndryshëm të tij në rolin e gazetarit, por në 30 vite që e njoh Artan Hoxhën, kjo puna e gazetarit investigativ është i vështirë. Mund të jesh gazetar politike dhe mund të bësh para në rolin e gazetarit, të ndërtosh vila, të bësh jetë luksoze. Mund ta humbësh këtë pushtet dhe mund të mbetesh pa punë, por nuk pëson më keq se kaq. Por kur futesh mes grupeve kriminale duhet të dish se si të menaxhosh situata, sepse humb edhe kokën. Hoxha mund të shpallet edhe fajtor, dhe mund të jetë një problem moral dhe etik, por kjo si çështje ka fatet e veta. Një është grupi i gazetarëve të kronikës dhe një grup i gazetarëve të politikës, që përfitojnë shumë më tepër. Për të kaluar te politikanët. Në këtë dosje vetëm në një rresht përmendet një politikan. Dyshoj se ndoshta nuk kanë përdorur aplikacionin SKY, mund të kenë përdorur telefonin, Signal, nuk janë arritur të zbulohen. Ndoshta nuk kanë përdorur SKY ose e kanë përdorur nëpërmjet personave të tjerë. Është e pamundur mos të ketë dy dialogje që lidhen me politikanët”, tha Tela.",https://kohajone.com/politike/tela-gazetari-i-kronikes-dhe-gazetari-i-politikes-me-kete-te-fundit-mund-te-besh-leke-me-te-parin-humb-koken/,Policy,
131,VIDEO/ Kryebashkiaku Beci: Investitorët austriakë interes për resort skish në alpet shqiptare,"Investitorët austriakë vlerësojnë potencialin për resort skish në alpet shqiptare. Kryebashkiaku i Shkodrës, Bent Beci zhvilloi këtë të hënë një udhëtim pune në Alpe me Peter Schröcksnadel, një nga investitorët e resorteve austriake më me zë në këtë fushë, në Austri e Zvicër, si edhe zv.president i Komitetit Olimpik në Austri. Ata u shoqëruan edhe nga presidenti i Komitetit Olimpik Kombëtar Shqiptar, Fidel Ylli dhe vizituan disa pika në Shalë dhe Theth për të parë mundësinë e investimeve për pista skish. ”Një udhëtim i bukur pune me investitorë austriakë për të vlerësuar potencialin për resort skish në Alpet magjike shqiptare në Shkodër”, u shpreh Beci.",https://kohajone.com/politike/video-kryebashkiaku-beci-investitoret-austriake-interes-per-resort-skish-ne-alpet-shqiptare/,Policy,
132,"Bamir Topi: Presidenti duhet të zgjidhet me votim popullor, fiton me dinjitet","Bamir Topi thotë se Presidenti në Shqipëri duhet të zgjidhet me referendum popullor, pasi për të i jep dinjitet Kreut të Shtetit, ndërsa në të kundërt ai komandohet nga kryeministri. Duke folur për idenë nëse do të kthehet ose jo në politikën aktive, Topi tha se nuk është lojtar që shkonë në fushë kur e thërret trajneri. ”Presidenti i Republikës duhet të zgjidhet me Referendum. Vërtet Shqipëria është Republikë Parlamentare, por nuk cënohet asgjë. Por institucioni i Presidentit fiton dinjitet. Kur të bëjë komunikimin me njerëzit, e bën në emër të vokacionit të njerëzve që e kanë çuar atje. Ndërsa në çdo moment, ai që është kryeministër i thotë ‘shiko, po deshe leje’ se nesër zgjedh Presidentin tjetër me numrat. Unë nuk kam qenë lojtar që jam futur në lojë kur ka dashur trajneri, unë jam futur në lojë kur kam dashur unë. Me eksperiencën politike që kam unë, nuk është dinjitoze të diskutojmë që të pres ftesë. Nga kush ta pres ftesën”, tha ndër të tjera Topi.",https://kohajone.com/aktualitet/bamir-topi-presidenti-duhet-te-zgjidhet-me-referendum-fiton-me-dinjitet/,Policy,
133,Gazetari i njohur Artan Hoxha: Ervis Martinaj nuk jeton!,"Në emisionin “Te PaEkspozuarit” te Ylli Rakipit gazetari i njohur Artan Hoxha tha ndër të tjera se Ervis Martinaj nuk jeton më. Policia po e kërkon, por gazetari e sqaroi publikisht se ai nuk është gjallë.",https://kohajone.com/politike/gazetari-i-njohur-artan-hoxha-ervis-martinaj-nuk-jeton/,Policy,
134,"VIDEO/ Veliaj dhe fëmijët ndezin dritat e festës: Krenohem me Tiranën, çdo vit me një titull ndërkombëtar","Nga sot Tirana është zyrtarisht në festë. Kryebashkiaku Erion Veliaj i rrethuar nga fëmijë dhe qytetarë të Tiranës, ndezi dritat e pesë pemëve që janë vendosur në zemër të Tiranës këtë herë. Në mesazhin e tij, ai ftoi qytetarët të jene me solidare e bashkepunues. “Edhe këtë dhjetor do të doja t’ju ftoja që teksa ndezim këto dritat e pemëve dhe zbukurimeve magjike në Tiranë, që secili ta ndizte një dritë të vogël te zemra e tij, të bëhemi pak më të mirë, pak më solidarë, të kujdesemi për dikë që ka një nevojë të cilën ne mund ta plotësojmë. Do të doja që të gjithë, pas këtyre dritave të ndezim dritën e zemrës sonë dhe të mendjes sonë për ta bërë Tiranën vërtet një qytet model”, tha ai. Kryebashkiaku nuk e fshehu krenarinë për transformimin e Tiranës, duke përmendur mes të tjerash edhe çmimet ndërkombëtare. “Sot Tirana ka 1 milion qytetarë dhe pothuajse çdo muaj nga 1 milion turistë, ndërkohë që nuk ishte kështu vite më përpara, Tirana s’ishte fare në hartë. Kjo do të thotë se kur ne shqiptarët punojmë bashkë, kur ne e ndihmojmë njëri tjetrin, kur ne inkurajojmë njëri tjetrin, kur i themi njëri-tjetrit bravo të qoftë, ec përpara, vazhdo punën, secili prej nesh kontribuon që Tirana të jetë e gjitha më e mirë, të jetë më e pastër, më e ndriçuar, më e rregullt, më solidare. Tirana para dy vitesh ishte kryeqyteti Europian i Rinisë, ndërkohë që para një viti kryeqyteti Europian i Sportit, këtë vit Tirana ka qenë mbretëresha e të gjithë qyteteve të Ballkanit, ia kemi arritur të gjithë me punë. Ndërkohë, vitin tjetër Tirana do jetë kryeqyteti Mesdhetar i Kulturës. Do të thotë se çdo vit Tirana ka pasur një titull ndërkombëtar me të cilin unë krenohem që jam shërbëtori juaj dhe jam krenar dhe mirënjohës për secilin prej jush që jeni qytetarë model”, deklaroi Veliaj. Ai shtoi se ashtu si 2024, Tirana do të shkëlqejë edhe në 2025. Ai ka ftuar qytetarët që të shijojnë atmosferën e festave të fundvitit duke garantuar se aktivitetet artistike për ta nuk do të mungojnë gjatë këtij muaji.",https://kohajone.com/politike/video-veliaj-dhe-femijet-ndezin-dritat-e-festes-krenohem-me-tiranen-cdo-vit-me-nje-titull-nderkombetar/,Policy,
135,"Rama: Vijon puna për shëtitoren e Tushemishtit, përfundon aksi rrugor deri në Doganë","Kryeministri Edi Rama, thotë se puna për ndërtimin e shëtitores së Tushemishtit në Pogradec vijon, teksa ka përfunduar segmenti rrugor që lidh Tushemishtin me Doganën. Rama ndau sot foto nga punimet për këtë projekt. Ky projekt i cili reflekton përkushtimin për zhvillimin e qëndrueshëm dhe miqësor me natyrën, gërsheton turizmin e qëndrueshëm në harmoni me rregullat e konservimit të këtij parku natyror. Drilon-Tushemisht ndodhet në një hapësirë e vogël gjeografike, ku ndërthuren me shumë hijeshi disa nga perlat e natyrës shqiptare si: burimet e Drilonit, liqeni i Pogradecit, shtëpitë karakteristike të zonës, rrugë të ngushta kalimi dhe peizazhe piktoreske, të cilat krijojnë një oaz të mrekullueshëm me mundësi të shumta për zhvillimin e turizmit në zonë. Ky projekt lejon që vizitorët të mos shëtisin vetëm në pedonalen e Drilonit, por përmes kalimeve kryesisht këmbësore, të shkohet deri tek burimet e Drilonit dhe në Tushemisht. Çdo ndërhyrje, është kryer me metoda miqësore ndaj mjedisit, duke mbrojtur biodiversitetin.",https://kohajone.com/politike/rama-vijon-puna-per-shetitoren-e-tushemishtit-perfundon-aksi-rrugor-deri-ne-dogane/,Policy,
136,"Erion Braçe për VOA: Ka portale, por edhe në rrjetet sociale, që bëjnë propogandë ruse dhe nuk janë mbyllur akoma!","Në Shqipëri komisioni i posaçëm parlamentar kundër dezinformimit dhe formave të tjera të ndërhyrjes së huaj në proceset demokratike të vendit, ka nxjerrë në pah mjaft problematika në këtë drejtim. Pas raportimeve të disa drejtuesve të institucioneve të rëndësishme në vend, është konstatuar se ka mungesë koordinimi mes tyre mbi përgjegjësitë në lidhje me dezinformimin, si dhe rrezik në rritje të ndërhyrjeve të huaja keqdashëse në ekonomi dhe stektorë të tjerë të rëndësishëm. Analistë të zhvillimeve ndërkombëtare, mendojnë se kjo situatë lë hapësira për cënimin e sigurisë në vend. Komisioni i posaçëm parlamentar që u ngrit së fundi, për të luftuar dezinformimin dhe ndërhyrjet e huaja në proceset demokratike, evidenton mjaft probleme sidomos kur bëhet fjalë për identifikimin apo adresimin e tyre. Pas agresionit rus në Ukrainë fushatat dezinformuese dhe sulmet kibernetike u shtuan në vendet që mbështesin Ukrainën. Sipas të dhënave që vijnë nga komisioni i posaçëm edhe natyra e sulmeve është zgjeruar. Së fundi një prej tyre synonte shkatërrimin e gjithë shërbimeve të një prej institucioneve shëndetësore publike në vend. Kryetari i komisionit në fjalë Erion Braçe në një intervistë për Zërin e Amerikës veçoi me shqetësim se janë vënë re raste të ndërhyrjeve të huaja edhe në disa sektorë të ekonomisë. “Fill pas luftës në Ukrainë një pjesë e madhe e operatorëve ekonomikë rus me qëllim për t’iu shmangur sanksioneve janë regjistruar në vendet e BE-së dhe prej andej vazhdojnë aktivitetin, ndërkohë që origjinën e aksionerëve e kanë në Rusi. Ky fenomen është vërejtur dhe vendon tonë, qoftë në pronarë përfitues të drejtpërdrejtë apo pronarë përfitues të nënkontraktorëve të operatorëve ekonomikë që operojnë brenda territorit të Republikës së Shqipërisë. Për fat të keq kemi moskoordinim mes institucioneve përsa u takon pronarëve përfitues. Të dhënat në Qendrën Kombëtare të Biznesit nuk përputhen me të dhënat që kanë institucionet e tjera përsa i takon pronarëve përfitues”- thotë Erion Braçe- Kryetar i Komisionit të posaçëm kundër dezinformimit dhe formave të tjera të ndërhyrjes së huaj në proceset demokratike të vendit. Zëri i Amerikës, pyeti dhe QKB për këtë shqetësim. Në përgjigjen me shkrim ky institucion sqaron se vazhdimisht dërgon kontributin e tij pranë Komisionit të dezinforimimit, me të dhëna dhe analiza për pronarët përfitues të vendeve dashakeqëse. Nga ana tjetër bën me dije se QKB është përgjegjëse për regjistrimin, administrimin apo përpunimin e të dhënave që deklarohen nga subjektet, dhe jo për vertetësinë e tyre, e cila është përgjegjësi e vetë subjektit. Gjithashtu QKB më tej thotë se janë autoritetet kompetente si Drejtoria e Përgjithshme e Parandalimit të Pastrimit të Parave, Banka e Shqipërisë, Drejtoria e Tatimeve, Autoriteti i Mbikëqyrjes Financiare, Policia, Prokuroria, apo Prokuroria e Posaçme të cilat, kanë akses elektronik të lirë, në të dhënat e regjistruara në Regjistrin e Pronarëve Përfitues. Në rastet kur konstatojnë se, të dhënat e regjistruara në këtë regjistër nuk përputhen me të dhënat që këto institucione zotërojnë në lidhje me këta pronarë, njoftojnë subjektin si dhe Qendrën Kombëtare të Biznesit – sqaron QKB. Nga ana tjetër analistë të zhvllimeve ndërkombëtare tërheqin vëmendjen se ndërhyrjet e huaja keqdashëse, në ekonomi kanë forma të ndryshme. “Përveç rrjeteve të spiunazhit që veprojnë kudo nëpër Europë, përpiqen të rekrutojnë dhe agjentë të ndryshëm të sipërmarrjeve ekonomike, të institucioneve të ndryshme por dhe elementë të ndryshëm që i konsiderojnë si zëra të fuqishëm opozitarë të cilët bëjnë politikë në favor të Rusisë”- shprehet Petrit Nathanaili, pedagog i historisë dhe marrëdhënieve ndërkombëtare, UT. Pas agresionit rus në Ukrainë u intensifikuan gjithashtu dhe fushatat dezinformuese. Kjo çështje në Shqipëri paraqet mjaft problematika, sa i takon identifikimit të tyre. Kryetari i komisionit të posaçëm kundër dezinformimit dhe ndërhyrjeve të tjera të huaja në proceset demokratike, Erion Brace thotë se aktualisht nuk ka asnjë nen që të adresojë çështjet e dezinformimit brenda territorit të vendit. Dhe kjo duket se e ndërlikon edhe më tej këtë çështje. “Në çështjet e dezinformimit nuk gjej institucione që të identifikojnë fushatat dezinformuese online apo që të bëjnë analizën dhe ta adresojnë problematikën qoftë dhe duke korigjiuar dhe korrektuar atë informacion që vjen në kuadër të dezinformimit. Për fat të keq jemi zbuluar”- shprehet Zoti Braçe. Komisioni i posacëm parlamentar kundër dezinformimit në mungesë të hapësirave ligjore mbi dezinformimin po bazohet aktualisht në metodologjinë e komisionit të ngjashëm në Parlamentin Europian. Ndërkaq në kontesktin e zhvillimeve ndërkombëtare analistët veçojnë për Zërin e Amerikës rrezikun që vjen nga depërtimi i dezinformimit “Rreziku rus sidomos në një vend si Shqipëria që ka mangësi në konsolidimin dhe efikasitetin e institucioneve mund të krijojë manipulime dhe dezinformime të cilat shkaktojnë një mjedis kaotik që do të pengonin zhvillimin normal të institucioneve”- thotë Dritan Hoti pedagog i marrëdhënieve ndërkombëtare në Universitetin Mesdhetar të Shqipërisë. Pak kohë më parë AKEP, bllokoi 155 faqe ruse në internet dhe 8 iraniane që i përkasin grupit Iranian Homeland Justice, me rekomandim të Komisionit europian. Ky institucion i tha Zërit të Amerikës se është bllokuar gjithashtu edhe portali shtetëror Rus, RT, i njohur me parë emrin Rusia Today si dhe 66 faqe interneti që nuk i përkasin Rusisë apo Iranit, por që lidhen në mënyrë të tërthortë me këto vende. AKEP sqaron se këto bllokime të aksesit u bazuan mbi kërkesat e institucioneve përgjegjëse që vlersojnë përmbajtjen. Kryetari i komisionit kundër dezinformimit Z. Braçe sqaron se këto faqe ruse bënin propagandë brenda territorit të Shqipërisë, dhe i adresoheshin qytetarëve shqiptarë me akte dezinformimi në lidhje me pushtimin rus në Ukrainë. Këto forma synojnë konfliktualitet në të gjitha vendet që mbështesin Ukrainën, argumenton ai, ndërsa shton se është konstatuar edhe një fenomen tjetër. “Ajo që kemi vërejtur është se ka dhe faqe të tjera jo vetëm në internet po edhe në rrjetet sociale që propagandën ruse e adresojnë në gjuhën shqipe dhe që janë të pambyllura ende”- vijon Z. Braçe. I pyetur nga Zëri i Amerikës se si mund të veprohet në të tilla raste, Autoritieti i Komunikimeve Elektronike dhe Postare sqaroi në përgjigjen me shkrim “se bllokimet që u kërkohen sipërmarrësve të komunikimeve elektronike (Internet Service Provider-ISP, që ofrojnë shërbim interneti në Republikën e Shqipërisë) të bëjnë nuk shtrihen në mediat apo platformat sociale”. “Një gjë e tillë është teknikisht e pamundur pasi sipërmarrësit e komunikimeve elektronike mund të bëjnë të mundur mbylljen e domain dhe jo të llogarive të ndryshme”- thotë AKP. Ashtu si mjaft vende të tjera edhe Shqipëria nuk është imune ndaj sulmeve kibernetike, dezinformacionit apo ndërhyrjeve të tjera keqdashëse në proceset demokratike të vendit. Çështja që shtrojnë eskpertët sot nuk është nëse janë apo jo prezenet këto fenomene, por sa sfiduese dhe kërcënuese janë ato. Në kushte kur Shqipëria ka mjaft për të bërë në këtë drejtim analistët nxisin marrjen e masave të shpejta ligjore me qëllim parandalimin apo zbutjen e ndikimit të ndërhyrjeve të huaja në vend./VOA/",https://kohajone.com/aktualitet/erion-brace-per-voa-ka-portale-por-edhe-ne-rrjetet-sociale-qe-bejne-propogande-ruse-dhe-nuk-jane-mbyllur-akoma/,Policy,
137,"Vrasja e Alfred Dedjas, SPAK përgënjeshtron Berishën: Viktima jo i përfshirë në zhdukjen e Prengës","50-vjeçari Alfred Dedja u vra dje teksa po drekonte në një restorant në Ndroq, ndërsa autori i dyshuar 26-vjeçari Julian Gjoshi është dorëzuar sot në polici. Gjoshi rezulton të jetë kunati i të shumëkërkuarit të drejtësisë Altin Hajri, ndërsa një ditë më parë në disa media u raportua se edhe viktima kishte njohje me këtë të fundit, dhe se kishte punuar në hotelin e tij, duke e lidhur me ngjarjen kriminale të 2020, ku u ekzekutua Jan Prenga. SPAK ka reaguar duke deklaruar se viktima nuk ka asnjë lidhje dhe nuk rezulton të ketë punuar në kompleksin e Hajrit. ”Prokuroria e Posaçme kundër Korrupsionit dhe Krimit të Organizuar hedh poshtë deklaratat e pavërteta që e lidhin A.D, viktimën e krimit të kryer mbrëmë në Ndroq me një ngjarje që daton në vitin 2020, e cila hetohet prej saj. Mbështetur mbi hetimet e kryera nga SPAK deri në këtë fazë, në kuadër të procedimit penal nr.60 të vitit 2020, personi i ekzekutuar mbrëmjen e djeshme, A.D nuk rezulton të jetë dëshmitar apo të kishte lidhje me pengmarrjen, ekzekutimin dhe fshehjen e trupit të viktimës Jan Prenga, ngjarje e ndodhur në Janar të vitit 2020. Emri i tij nuk rezulton të ketë qënë i përfshirë në listën e punonjësve apo dhe listëpagesat e kompleksit “Golden“, në Shijak, pronësi e Altin Hajrit, në kohën e kryerjes së krimit. I pandehuri Altin Hajri, pronar i kompleksit “Golden” akuzohet si pjesëmarrës në grupin e strukturuar kriminal që ka kryer rrëmbimin e shtetasit Jan Prenga. Ai është në masë sigurimi “arrest me burg” në mungesë dhe çështja në ngarkim të tij po gjykohet në Gjykatën e Posaçme kundër Korrupsionit dhe Krimit të Organizuar. Në gjykim janë Dritan Rexhepi dhe Gentjan Funiqi, të cilët kanë urdhëruar rrëmbimin e tij; Martin Bleta dhe Korado Kështenja që organizuan pengmarrjen ndërsa ekzekutimin Artan Doçaj, Aldo Majnishta dhe Geraldo Martini, të cilët e dërguan viktimën pas rrëmbimit, në kompleksin “Golden”. Prokuroria e Posaçme kundër Korrupsionit dhe Krimit të Organizuar i ka drejtuar disa kërkesa zyrtare strukturave të policisë, si organi përgjegjës për ekzekutimin e masës së sigurisë ndaj shtetasit, Altin Hajri”, thuhet në komunikatën zyrtare të SPAK. Njoftim i Policisë së Shtetit: Në vijim të veprimeve për  ngjarjen e  ndodhur më datë 01.12.2024, ku rreth orës 15:30, në një lokal në Ndroq,  mbeti i vrarë me armë zjarri shtetasi A. D., rreth 50 vjeç, ju informojmë se: Falë veprimeve të shpejta dhe të koordinuara të Policisë së DVP Tiranë në bashkëpunim me Drejtorinë Vendore të Policisë Durrës, kontrolleve të shumta të ushtruara bazuar në inteligjencës policore, gjetjen dhe bllokimin e automjetit të dyshuar që kishte përdorur autori, si dhe bllokimit të rrugëkalimeve dhe pamundësisë për të qëndruar i fshehur, autori i dyshuari u dorëzua në Polici. Në vijim të veprimeve Specialistët për hetimin Krimeve të Rënda në Drejtorinë Vendore të Policisë Tiranë  bënë ndalimin e  autorit të dyshuar, shtetasit J. Gj., 26 vjeç, banues në Shijak. Për zbardhjen dhe dokumentimin ligjor të ngjarjes, për sigurimin  dhe sekuestrimin e  provave dhe kapjen e ndalimin e autorit, Strukturat e Hetimit të Krimit në DVP Tiranë, kanë punuar me  profesionalizëm në bashkëpunim të ngushtë me Prokurorinë dhe strukturat e tjera të Policisë së  Shtetit. Grupi i posaçëm hetimor, në drejtimin e Prokurorisë, po vijon punën për zbardhjen e plotë të rrethanave të ngjarjes dhe dokumentimin e saj ligjor.",https://kohajone.com/politike/vrsja-e-alfred-dedjas-spak-pergenjeshtron-berishen-viktima-jo-i-perfshire-ne-zhdukjen-e-prenges/,Policy,
138,VanHorn takon kryeprokurorin Çela: SHBA mbështetje institucioneve të pavarura në përpjekjen për të dhënë drejtësi,"E ngarkuara me punë në Ambasadën e SHBA-së në Tiranë, Nancy VanHorn u takua me Prokurorin e Përgjithshëm, Olsian Çela. Në takim u diskutua mbi punën e Prokurorisë së Përgjithshme, përpjekjet e vazhdueshme për forcimin e shtetit të së drejtës si dhe u theksua rëndësia e të pasurit institucione të pavarura që veprojnë me integritet dhe transparencë. “E ngarkuara me Punë Nancy VanHorn u takua sot me Prokurorin e Përgjithshëm Olsian Çela për të diskutuar mbi punën e Prokurorisë së Përgjithshme, përpjekjet e vazhdueshme për forcimin e shtetit të së drejtës, duke theksuar rëndësinë e të pasurit institucione të pavarura që veprojnë me integritet dhe transparencë”, thekson ambasada e SHBA. Ambasada amerikane bën të ditur se, “VanHorn ripohoi mbështetjen e Shteteve të Bashkuara për institucionet e pavarura të Shqipërisë në përpjekjen e tyre për të dhënë drejtësi për popullin shqiptar”.",https://kohajone.com/politike/vanhorn-takon-kryeprokurorin-cela-shba-mbeshtetje-institucioneve-te-pavarura-ne-perpjekjen-per-te-dhene-drejtesi/,Policy,
139,"Dumani: SPAK në vijën e parë të luftës kundër korrupsionit dhe krimit, kemi sekuestruar 150 mln euro asete","Në Kuvend po zhvillohet takimi i Komisionit të Monitorimit të Këshillit të Europës. Në këtë seminar publik me temë “Veprimet gjithëpërfshirëse në luftën ndaj korrupsioni”, është i pranishëm edhe kreu i SPAK-ut, Altin Dumani. Në fjalën e tij, ai tha se SPAK është në vijën e parë në luftën kundër korrupsionit dhe krimit të organizuar. Dumani shtoi edhe se SPAK që nga krijimi ka sekuestruar 150 mln euro asete të ardhura nga veprimtari kriminale. ”Shpreh vlerësimin që Këshilli i Europës kanë dhënë për Reformën e Drejtësisë. Këto sfida janë themelore për shtetin e së drejtës dhe ruajtjen e besimit të qytetarëve tek drejtësia. SPAK është në vijën e parë të kësaj lufte, duke ndjekur një qasje të bazuar në transparencë bashkëpunim ndërkombëtar dhe rezultate konkrete. Pavarësia institucioneve, kapacitet njerëzore dhe teknike kanë dhënë rezultate premtuese që janë përkthyer në çështje konkrete. Krahas ushtrimit të ndjekjes penale për zyrtarë të lartë, SPAK-u ka në fokus edhe luftën kundër krimit të organizuar, ku falë bashkëpunimit me agjenci të huaja të zbatimit të ligjit, kemi bërë të mundur të godasim grupe të ndryshme kriminale, organizata të ndryshme kriminale të përfshirë në krime të dhunshme apo trafik droge. Krahas ushtrimit të ndjekjes penale, në fokus të SPAK është edhe identifikimi dhe konfiskimi i produkteve te veprës penale si për subjekte që janë ndjekur penalisht për veprën penale të korrupsionit dhe krimit të organizuar. Nga data e krijimit të SPAk drri ditën që flasim kemi sekuestruar një total asesh 150 mln euro”.",https://kohajone.com/politike/dumani-spak-ne-vijen-e-pare-te-luftes-kunder-korrupsionit-dhe-krimit-kemi-sekuestruar-150-mln-euro-asete/,Policy,
140,"Dita ndërkombëtare e luftës ndaj korrupsionit, Ambasada e SHBA: Të rinjtë luajnë rol thelbësor","Ambasada e Amerikës në Tiranë ka deklaruar se në Ditën Ndërkombëtare të Luftës kundër Korrupsionit, më 9 dhjetor do të nderohen kampionët ndërkombëtarë kundër korrupsionit të këtij viti dhe do të promovohen individë nga e gjithë bota, të cilët qëndrojnë me guxim kundër korrupsionit. ‘Teksa i afrohemi Ditës Ndërkombëtare të Luftës kundër Korrupsionit më 9 dhjetor, ne njohim rolin thelbësor që të rinjtë luajnë në luftën kundër korrupsionit. Me 1.9 miliardë të rinj në mbarë botën, ai ua merr atyre mundësitë arsimimin, punësimin, shërbimet shëndetësore dhe mundësinë për të shkëlqyer. Korrupsioni kontribuon në pabarazi dhe padrejtësi. Por të rinjtë nuk janë vetëm viktima; ata janë agjentë të fuqishëm të ndryshimit. Duke kërkuar llogaridhënie, transparencë dhe duke nxitur novacionin, të rinjtë mund të formojnë një të ardhme pa korrupsion. Na ndiqni teksa U.S. Department of State do të nderojë kampionët ndërkombëtarë kundër korrupsionit të këtij viti më 9 dhjetor dhe do të promovojë individë nga e gjithë bota, të cilët qëndrojnë me guxim kundër korrupsionit”.",https://kohajone.com/politike/dita-nderkombetare-e-luftes-ndaj-korrupsionit-ambasada-e-shba-te-rinjte-luajne-rol-thelbesor/,Policy,
141,“Shkodra n’Fest” e shndërroi natën e ndezjes së ditave në mbrëmjen magjike shkodrane,"Albert Vataj Mbrëmja e 1 dhjetorit, mbrëmja e parashikuar nga autoritetet vendore të Shkodrës, si nata ndezjes së dritave, na ballafaqoi me diçka që nuk kishte ndodhur kurrë më parë në përmasa të tilla. Kjo ishte hera e parë dhe fillimi i një angazhimi, që do ta fusë Shkodrën në pretendimet e organizimeve të mëdha, jo në sfidë me Tiranën, por me mundësitë që shpirti i qytetit potencon. Ngjarja e mbrëmshme është vazhdimësi e dinamizmit të jetës së gjallë të qytet, është era e re në të cilën e futi kryebashkiaku Benet Beci dhe stafi i tij i qeverisjes vendore, Shkodrën, qytetin e artit dhe artistëve, kryeqendrën e zhvillimeve të kahershme kulturore-artistike, të tilla që e shënjuan atë në hartën e botës, në qytetin ku kryqëzohen jo vetëm lumenjtë, por edhe rrugët, kulturat dhe rrymat e fuqishme të kapërcyellit të shekullit të shkuar. E gjithë Shkodra ishte mbrëmë më 1 dhjetor 2024, pjesë e një nate festive, natën e ndezjes së dritave, e fillimit të një muaji festash, që do të bëjnë që qyteti të ketë të gjallë, jo vetëm jetën e natës, por edhe atë artistike të të gjithë zhanreve, dhe jo vetëm. Siç u përcoll edhe në media, Shkodra ka ndezur mbrëmë dritat e festave të fundvitit në një atmosferë elektrizuese, të paparë më parë dhe të papërjetuar me një forcë të tillë përfshirjeje dhe përjetimi. Numërimi mbrapsht është bërë nga kori i fëmijëve, kryebashkiaku Benet Beci dhe nga qytetarët që ishin të pranishëm. E tillë ishte kjo natë, aq sa edhe Kryeministri Edi Rama e ndau magjinë e kësaj mbrëmje shkodrane në rrjetet sociale përmes pamjeve që nga momenti i ndezjes së dritave e në vijim të gjithë këtij kremtimi, ndërsa e shoqëroi këtë me shprehjen, “Shkodra gati për dhjetorin e festave”. “Shkodra n’Fest” e shndërroi mbrëmjen e kryeqendrës së Veriut në një natë magjike, i cili çeli rrugëtimin e atmosferës festive që do të vijojë për të kulmuar në fundvit, kur numërimi mbrapsht do të ndalojë dhe Shkodra do të hyjë në vitin e ri 2025. E parë në një prizëm më të gjerë, mbrëmja e 1 dhjetorit 2024 është fillimi i një rilindje të vërtetë të Shkodrës, një zgjimi të saj, një shndërrimi të këtyre vlerave në kapacitete për të gjallëruar dhe rivitalizuar Shkodrën e madhe, pas një apatie të gjatë që e zhyti gjithnjë e më thellë në konfliktualitet politik dhe varfëri e atyre që e keqqevrisën pushtetin vendor, duke e hedhur gjithnjë e më në periferi pretendimet e këtyre vlerave, me të cilat përfaqësohet Shkodra. Sot, të gjithë kanë diçka për të thënë, më shumë se për nusërimin me ngjyrat e festës të qytetit, shumë më shumë, për të lexuar për gjithçka që po bëhet që Shkodra të ndryshojë, Shkodra ta meritojë emrin dhe traditën që kultivuan ata, të cilët na e lanë amanet atë.",https://kohajone.com/aktualitet/shkodra-nfest-e-shnderroi-naten-e-ndezjes-se-ditave-ne-mbremjen-magjike-shkodrane/,Policy,
142,"Sot ndizen dritat e festave në Tiranë, Veliaj takon artistët: Festimet do të zgjasin deri në orët e para të mëngjesit","Kryebashkiaku i Tiranës, Erion Veliaj ka pritur në takim artistët të cilët do të performojnë në koncertin festiv të ndezjes së dritave në kryeqytet, që do të nisë në orën 18:00 të mbrëmjes së sotme. Gjatë fjalës së tij, Veliaj u shpreh se gjatë gjithë natës deri në orët e para të mëngjesit do të vijojnë festimet në Tiranë në kuadër të Natës së Bardhë. “Jemi këtu me çunat e gocat më të paparë të qytetit, artistët më magjikë të Tiranës sonë, me të cilët në orën 18.00, sot pasdite do të hapim dritat e pemës së Vitit të Ri, për gjithë gëzimin që sjell kjo stinë festash. Ndërkohë gjatë gjithë natës, do kemi një Natë të Bardhë, ku do të fillojmë me hapjen e dritave, do të vazhdojmë deri në të gdhirë”, u shpreh kryebashkiaku. E pranishme në takimin me kryebashkiakun ishte edhe artistja e njohur Manjola Nallbani e cila theksoi se sot Tirana është e të gjithëve. Ai u shpreh se është shumë e lumtur që sot kryeqyteti gëlon nga turistët e shumtë që zgjedhin ta vizitojnë edhe në prag të festave. “Sonte në shesh do festojmë, do festojmë me muzikë të bukur, me artistë të mrekullueshëm, do festojmë me publikun i cili nuk është vetëm tirons, por me siguri nga të gjithë rrethet e Shqipërisë, sepse Tirana është e të gjithëve, por natyrisht, unë sa herë edhe vij me avion, shoh që avionët janë plot me turistë, duke ardhur në Tiranë! Jam shumë e lumtur, sepse Tirana është qyteti i babait tim, qyteti i shumë brezave të familjes sime. E dua me gjithë shpirt dhe ju ftoj të vini e të kënaqemi. Është shumë e rëndësishme të kemi sa më shumë arsye për të festuar e gëzuar me njeri-tjetrin! Gëzuar festat”, deklaroi Nallbani.",https://kohajone.com/politike/sot-ndizen-dritat-e-festave-ne-tirane-veliaj-takon-artistet-festimet-do-te-zgjasin-deri-ne-oret-e-para-te-mengjesit/,Policy,
143,"Ministrja Mirela Kumbaro çon në Senatin Francez “Apolonia e Ilirisë, 100 vite kërkime arkeologjike franko-shqiptare”","Ministrja e Turizmit dhe Mjedisit Mirela Kumbaro, mbajti fjalën e saj përshëndetëse në Senatin Francez në aktivitetin “Apolonia e Ilirisë, 100 vite kërkime arkeologjike franko-shqiptare”, me pjesëmarrjen e zëvendëspresidentit të Senatit Pierre Ouzoulias. Në ligjëratën e saj, ministrja Kumbaro përmendi historinë e krijimit dhe figurat më të shquara që çuan përpara këtë mision. “Jam shumë e nderuar të marr pjesë në këtë seminar dedikuar 100-vjetorit të misionit arkeologjik franko-shqiptar të Apolonisë në Shqipëri. Arkeologjia franceze në Shqipëri, (mund ta quajmë madje arkeologjia franko-shqiptare), është e vjetër, me vëzhgimet, kërkimet dhe gërmimet e para, që mund t’i quaj para-shkencore dhe shpesh të ushqyera nga romantizmi historik i pasionuar, të udhëtarëve dhe konsujve francezë në Shqipëri dhe Epir gjatë shekullit XIX. Ajo pati fillimet e saj të vërteta institucionale pas Luftës së Madhe, falë vullnetit të Justin Godart, ministër, deputet, senator, kryetar i qytetit të Lionit dhe pasionuar pas historisë dhe kulturës, duke vazhduar me aventurën e jashtëzakonshme të arkeologut Léon Rey, i cili kaloi më shumë se 17 vjet të jetës së tij për të krijuar dhe zhvilluar misionin e parë shkencor të vërtetë në Shqipëri”, theksoi Kumbaro. Ministrja Kumbaro u shpreh se “kjo punë u pasua më tej nga kërkues francezë, shqiptarë të formuar në Francë ose frankofonë, për të arritur kulme me punën dhe angazhimin e profesorit të shquar Pierre Cabanes, vazhdues i misionit me kolegun e tij të shkëlqyer shqiptar, profesorin Neritan Ceka, dhe ish-drejtor i misionit arkeologjik franko-shqiptar të Apollonisë, autor i një Corpus monumental të shkrimeve të Ilirisë Jugore dhe Epirit, si dhe i veprave dhe artikujve shkencorë. Dëshiroj gjithashtu të përshëndes punën që bëjnë edhe personalitete të tjera në kuadër të këtij bashkëpunimi mes Shqipërisë dhe Francës në fushën e arkeologjisë”. “Disa prej tyre janë midis nesh këtë mëngjes, Etleva Nallbani ose Saimir Shpuza, të cilët dua t’i uroj dhe falënderoj veçanërisht për angazhimin e tyre. Apollonia, është ky vend ku, falë kontributit të çmuar të paraardhësve të francezëve të pranishëm në publik, ndodhet sot një nga thesaret e kulturës mesdhetare antike, të cilin e vizitojnë çdo vit mijëra francezë, pasardhësit e pionierëve të parë, duke forcuar edhe më shumë lidhjen mes popujve tanë”, tha Kumbaro. Gjatë fjalimit të saj, ministrja Kumbaro përmendi rolin e Shqipërisë si një pikëtakim kulturash mes lindjes dhe perëndimit, prej nga ka trashëguar shumë site të mbrojtura nga UNESCO, siç është edhe qyteti i Gjirokastrës, që francezët e kanë njohur përmes shkrimtarit Ismail Kadare, për të cilin Franca ishte shtëpia e tij e dytë. “Shqipëria, një pikëtakim i kulturave po aq sa një urë lidhëse mes lindjes dhe perëndimit, mes Mesdheut dhe pjesës qëndrore të Ballkanit. Një vend ku në pak distancë mund të gjesh qytetet trashëgimi të UNESCO-s me arkitekturë otomane siç është për shembull Gjirokastra, vendlindja e shkrimtarit tonë të madh Ismail Kadare, dhe ma lejoni këtë mungesë modestie sepse është edhe vendi prej nga vij unë, por që Ismail Kadare e gjeti më pas shtëpinë e tij të dytë këtu në Francë dhe e përshkruante Gjirokastrën si “një qytet të pjerrët, ndoshta më i pjerrëti në botë”. Botë që i kishte thyer të gjitha ligjet e arkitekturës – dhe kjo ishte bota shqiptare e Gjirokastrës – të gjitha ligjet arkitekturore dhe urbanistike. Është ende aty. Një vend mikpritjeje. Është vendi i fëmijërisë së tij, ku shumë gjëra ishin të pabesueshme dhe shumë gjëra ishin si në ëndrra. Në fakt, këto janë realitetet që ju ftoj të vizitoni”, u shpreh Kumbaro. Më tej, ministrja Kumbaro foli për zhvillimin turistik të Shqipërisë dhe përvojat origjinale që po joshin gjithnjë e më shumë vizitorë francezë në vendin tonë. “Shqipëria sot po përjeton një rritje të jashtëzakonshme ose një bum turizmi. Dhe jo vetëm për bregdetin e rërës së Adriatikut dhe plazhet shkëmbore plot me shpellat misterioze të detit Jon. Filozofia që përkufizon Shqipërinë si një “destinacion unik” do të thotë të lidhesh miqësisht me banorët e këtij vendi, të cilët të ftojnë menjëherë të bëhesh pjesë e botës së tyre. Është të ndash me ta përvoja origjinale. Të shohësh në perspektivën e një dielli portokalli të zhytur në detet Jon dhe Adriatik mbi 450 kilometra bregdeti, i cili magjeps me relievet dhe shpellat e tij në jug dhe me plazhet e gjata rërë që mirëpresin mijëra pushues ose hapin skenat e festivaleve të verës. Kjo është arsyeja pse slogani ynë është “Albania All Senses” si një ftesë për të shijuar Shqipërinë në të gjitha shijet e saj”, përfundoi ministrja Kumbaro. Në dhjetë muajt e këtij viti, më shumë se 200,000 francezë vizituan Shqipërinë, ose 75% më shumë se vitin e kaluar. Gjatë tetorit, drejtuesit e unionit francez “Les Entreprises du Voyage” mbajtën në Tiranë konventën e tyre të radhës, si një destinacion me rritje të shpejtë për vizitorët francezë.",https://kohajone.com/aktualitet/ministrja-mirela-kumbaro-con-ne-senatin-francez-apolonia-e-ilirise-100-vite-kerkime-arkeologjike-franko-shqiptare/,Policy,
144,"Rama: “Onufri” në Elbasan u rilind, jo vetëm si një portë e dijes, por edhe si një qendër e vërtetë artistike",,https://kohajone.com/aktualitet/rama-onufri-ne-elbasan-u-rilind-jo-vetem-si-nje-porte-e-dijes-por-edhe-si-nje-qender-e-vertete-artistike/,Policy,
145,"Partia e Metës protestë tek SPAK-u, Sali Berisha: Fokusin e kemi tek Rama","Sali Berisha mbajti këtë të hënë një konferencë me gazetarët, ku u pyet nëse do të merrte pjesë në protestën e planifikuar nga Partia e Lirsë përballë SPAK-ut më 6 dhjetor. Berisha tha se SPAK nuk është në axhendën e opozitës, por theksoi se PD mbështet çdo protestë kundër diktaturës. Për të fokusi i opozitës nuk duhet të jetë që të merret me SPAK-un, por me kryeministrin Edi Rama. ”SPAK nuk ka pse të jetë axhendë e opozitës, se opozita nuk duhet të merret me SPAK, por duhet të merret me Edi Ramën. Është shumë e drejtë që opozita të merret dhe po merret çdo ditë me Edi Ramën, por do të ishte fatale sikur opozita të injoronte SPAK-un, aktualisht prokurorinë politike të Edi Ramës. Nëse opozita injoron SPAK, opozita harron që është shndërruar sot në njërin nga institucionet më themelore të narkodiktaturës”,-tha Berisha. Pak ditë më parë, në një letër dërguar partisë, Ilir Meta thotë se mosbindja civile është rruga e vetme për t’i dhënë Shqipërisë paqe politike dhe sociale dhe një zgjidhje politike që do të garantojë zgjedhje të lira dhe të ndershme. ”Është koha të vrapojmë fuqimisht për të vënë në jetë 5 Prioritetet tona madhore për 4 milion shqiptarë plus dhe të intensifikojmë aksionin tonë, derë më derë, në çdo lagje, në çdo fshat dhe në çdo qytet të Shqipërisë për të përshpejtuar”.",https://kohajone.com/politike/partia-e-metes-proteste-tek-spak-u-sali-berisha-fokusin-e-kemi-tek-rama/,Policy,
146,"Berisha: Do të dal në takime në diasporë dhe në të gjithë Shqipërinë, është betejë për të përmbysur diktaturën","Kreu i Partisë Demokratike ka premtuar gjatë konferencës për media mbajtur në selinë e partisë së tij se do të zhvillonte takime në diasporë dhe në të gjithë Shqipërinë. “Është betejë në kushtet e narkoshtetit”. “Betejë për të përmbysur diktaturën dhe për të fituar”, tha Berisha. Berisha: Mosbindja civile në emër të fitores, mund të vazhdojë gjer ditën e zgjedhjeve, ditën para zgjedhjeve. Të harrojë kush se ajo ndërpritet pa firmosur opozita, fitoren e merituar. Beteja është betejë. Nuk krijon Edi Rama qeverinë teknike, atëherë të përballet me mosbindjen civile. Le ti marrë ti emëroj këta banditë që ka, se këta që ka emëruar janë të gjithë ushtarë të bandave, por ti nxjerrë nga kthinat ku rrinë ata dhe ti sjellë nëpër komisariate. Forcë në botë që ndalon PD, nuk ka. Edi Rama është e shkuara, e shkuara e zezë e këtij vendi. E shkuara e zezë e këtij vendi. E ai mendoi se duke më shpallur non grata, duke më privuar nga liria do mund të ja dilte. Nuk ja del dot kurrë, ka marrë fund. Ua them unë ju. A do të dal unë në diasporë, pa diskutim. Do të dal në diasporë, do të dal në Shqipëri, do të dal kudo dhe do të ketë një lëvizje të fuqishme, se kjo fitore do të jetë e të gjithë shqiptarëve. Nuk është fitore vetëm e PD, jo, është e shqiptarëve në radhë të parë. Nuk mund të durojnë ata, jetojnë në vende të lira, të pranojnë një narkotrafikant, një narkodiktator në vendin e tyre. Jo, kështu që të gjitha. Është betejë në kushtet e narkoshtetit. Betejë për të përmbysur diktaturën dhe për të fituar. Statuti i përcaktuar, do të zbatohet statuti. Të gjitha në funksion të betejës..",https://kohajone.com/aktualitet/berisha-do-te-dal-ne-takime-ne-diaspore-dhe-ne-te-gjithe-shqiperine-eshte-beteje-per-te-permbysur-diktaturen/,Policy,
147,"Tabaku: Procesi i Integrimit mbetet i bunkerizuar, veç kriteri gjeostrategjik i përmbushur","Gjatë mbledhjes së Komisionit të Çështjeve Europiane për Grupkapitullin 6, deputetja e Partisë Demokratike, Jorida Tabaku ngriti shqetësimin se procesi i integrimit të Shqipërisë në BE po zhvillohet në një mënyrë të mbyllur dhe të bunkerizuar, duke injoruar bizneset dhe shumicën e shqiptarëve. Tabaku theksoi se deri më tani, i vetmi kriter i përmbushur është ai gjeostrategjik, ndërsa kriteret e tjera mbeten të papërmbushura dhe kërkojnë një analizë të thellë dhe një diskutim publik gjithëpërfshirës. “Procesi i integrimit nuk mund të mbështetet vetëm në pozicionin gjeostrategjik të Shqipërisë. Është jetike që bizneset, shoqëria civile dhe qytetarët të përfshihen në këtë proces. Mbajtja e këtij procesi në dyer të mbyllura është një tjetër tregues i mungesës së transparencës nga ana e qeverisë. Bizneset shqiptare, të cilat janë motori i ekonomisë, nuk janë përfshirë në asnjë hap të këtij procesi. Diskutimet për kapitujt si tregtia e jashtme dhe marrëveshjet tregtare janë thelbësore për krijimin e një klime investimi, por qeveria vazhdon t’i injorojë”, theksoi deputetja demokrate, njëkohësisht kryetare e Komisionit për Çështjet e Europiane. Për të mbajtja e këtij procesi vetëm në rrethe të ngushta zyrtarësh që udhëtojnë në Bruksel është e papranueshme dhe një dëm i madh për të ardhmen e vendit. “Ne nuk mund të kemi një proces që ekziston vetëm në letër, që udhëhiqet nga një grup i vogël zyrtarësh pa përfshirë bizneset dhe qytetarët shqiptarë. Kjo qasje i lë bizneset të papërgatitura për të përballuar sfidat dhe mundësitë e integrimit në BE”, u shpreh Tabaku.",https://kohajone.com/politike/tabaku-procesi-i-integrimit-mbetet-i-bunkerizuar-vec-kriteri-gjeostrategjik-i-permbushur/,Policy,
148,Kryemadhi pas daljes nga SPAK: Të keqen e prokurorëve të plepave të kohës së Berishës,"Deputetja e Partisë së Lirisë, Monika Kryemadhi ishte këtë të hënë në SPAK. Pas daljes kur u pyet nëse nëna e saj është nën hetim nga Prokuroria e Posaçme, u përgjigj: “Po. Që kur i kanë bërë kontroll në banesë, i bie që të jetë. Prokuroria ka ndjekur disa trike që nuk e kanë regjistruar si procedime penale, por edhe kur është marrë në pyetje nuk ka pasur avokat, pavarësisht se nuk ka pasur gjë për të fshehur. Në momentin që i është kontrolluar banesa, nuk mund të marrësh në pyetje njeri pa avokat. Por, janë procedura që ne do i ndjekim dhe kjo gjë do të shkojë në Strasburg për shumë shkelje”. Në lidhje me protestën e Partisë së Lirisë para SPAK-ut në 6 dhjetor, Kryemadhi tha: “Unë nuk merrem më me politikë. Kam filluar profesion tjetër, do të bëhem ndonjë ndihmës-avokate sepse me çfarë po shikoj, të keqen e gjyqtarëve dhe prokurorëve të plepave të kohës së Sali Berishës në nëntëdhjetën”.",https://kohajone.com/politike/kryemadhi-pas-daljes-nga-spak-te-keqen-e-prokuroreve-te-plepave-te-kohes-se-berishes/,Policy,
149,Presidenti Bajram Begaj: Koha dëshmoi vlerat si burrë shteti të Presidentit Rugova,"Presidenti Bajram Begaj përkujtoi sot në 80-vjetorin e lindjes, Presidentin historik të Kosovës, Ibrahim Rugova. Në një postim në rrjetet sociale, Begaj vlerësoi se Rugova ishte president i rrallë e vizionar që pa gjithmonë nga Perëndimi për ardhmërinë. “Koha dëshmoi vlerat e tij si burrë shteti për të cilat kemi nevojë sot e përgjithmonë”, u shpreh Begaj. “Të gjithë shqiptarët do ta kujtojnë gjithmonë me nderim ditëlindjen e Presidentit të Përjetshëm Dr. Ibrahim Rugova!”, përfundoi Begaj mesazhin e tij. Presidenti i parë i Republikës së Kosovës, Ibrahim Rugova sot do të festonte 80-vjetorin e lindjes (1944-2006). Ai lindi në 2 dhjetor 1944 në Cerrë të Istogut. Dr. Ibrahim Rugova u rizgjodh President i Republikës së Kosovës në zgjedhjet e mbajtura në mars të vitit 1998. Ai u rizgjodh president i Republikës së Kosovës, në mars 2002 dhe në dhjetor të vitit 2004. Ibrahim Rugova është laureat i shumë çmimeve dhe dekoratave ndërkombëtare, ndërmjet të cilave: çmimi për Paqen i Fondacionit Paul Litzer, në Danimarkë (1995); çmimi për paqen i Unionit Demokratik të Katalonisë “Manuel Carrosco i Farmiguera”. Ibrahim Rugova vdiq në Prishtinë, më 21 janar 2006.",https://kohajone.com/aktualitet/presidenti-bajram-begaj-koha-deshmoi-vlerat-si-burre-shteti-te-presidentit-rugova/,Policy,
150,Balluku zbulon objektivin për vitin 2025: 12 milionë pasagjerë në Rinas,"”Pasagjeri 10 milionë”, u mbajt sot si aktivitet në Rinas, dhe e pranishme ishte edhe zv/kryeministrja dhe njëherësh ministrja e Infrastrukturës dhe Energjisë, Belinda Balluku. Gjatë fjalës së saj, Balluku ka zbuluar edhe objektivin për vitin 2025: 12 milionë pasagjerë në Rinas. ”Të kremtosh sot pasagjerin e 10 miliontë ka kaluar përmes një rruge të vështirë, mbi të gjitha një rrugë plot me dyshime, por edhe për të gjithë të tjerët që e kanë përdorur për narrativë politike. Sot, një moment reflektimi sepse ne nuk udhëhiqemi nga vetëkënaqësia. Sot janë kaluar të gjitha parashikimet tona. Tashmë, ne duhet të punojmë fuqishëm, pasi në vitin 2025, kemi marrë angazhim për të pasur në këtë aeroport mbi 12 milionë pasagjerë”,-tha Balluku. Po ashtu Balluku ka thënë se përmes të gjitha pikave kufitare, në Shqipëri kanë hyrë 11 milionë e 40 vizitorë deri në muajin nëntor. ”Ky është vendi ku prezantojmë fillimisht Shqipërinë, porta e parë ku turistët futen dhe prezantohen me Shqipërinë është aeroporti i Rinasit, ashtu siç janë edhe pikat kufitare në të cilat kemi investuar këtë vit. 11 milionë e 40 vizitorë të hyrë në vendin tonë deri në 30 Nëntor. 90% e prezantimit të Shqipërisë në momentin e parë të hyrjes bëhet nga kjo portë”. Nga ana tjetër Balluku ka ritheksuar se vitin e ardhshëm pritet hapja e aeroportit të Vlorës. ”Vitin e ardhshëm presim hapjen e aeroportit të Vlorës që do të jetë në shërbim të plotë të qytetarëve duke ofruar çmime më të mira për biletat, më shumë destinacione fluturimesh dhe më shumë kompani ajrore në vendin tonë”.",https://kohajone.com/aktualitet/balluku-zbulon-objektivin-per-vitin-2025-12-milione-pasagjere-ne-rinas/,Topicality,
151,"Vasili: Çdo ditë e Metës në burg, gur mbi kokën e atyre që po e mbajnë aty","Deputeti i Partisë së Lirisë, Petrit Vasili, teksa flet për Ilir Metën dhe situatën e tij me drejtësinë, thotë se çdo ditë që presidenti i PL-së qëndron atje është një gur i madh në kokën e atyre që po e bëjnë. Vasili theksoi se veprimet e SPAK vijnë “era mafie dhe jo era ligj”, ndërsa shtoi se ndaj Metës nuk ka asnjë provë dhe për këtë arsye ata që po e mbajnë në burg do të përballen me ligjin. ”Në radhë të parë, ata duhet të investojnë të shpëtojnë kokën e tyre sepse janë zhytur në një paligjshmëri. Veprimet e tyre vijnë era mafie jo era ligj. Ndaj Metës ka zero prova e fakte, se këta nuk të kursejnë fare. Njëkohësisht shto edhe rrëmbimin, çdo sekondë do të jetë ditë burg për ata që po e bëjnë. Meta drejton Partinë e Lirisë. Partia për shkak të këtij kufizimi juridik, motivon shumë më tepër. Përsëris se çdo ditë është më keq për ata që e kanë bërë sepse do të dënohen më keq. Kanë përdorur dy standarde dhe janë faje shumë të rënda që nuk amnistohen dot”, tha Vasili në ”A2cnn”. Sa i përket situatës së opozitës, deputeti i Partisë së Lirisë u shpreh se ajo sot ndodhet në një nga momentet më të mira të saj. ”Opozita është në një nga momentet më të mira të saj, jo vetëm për shkak të kompaktësimit, por edhe motivimit, i cili është sot më lartë se asnjëherë më parë”, tha Vasili.",https://kohajone.com/aktualitet/vasili-cdo-dite-e-metes-ne-burg-gur-mbi-koken-e-atyre-qe-po-e-mbajne-aty/,Topicality,
152,Ministri Hasani përfundon vizitën në Katar: Rritje e bashkëpunimit ekonomik dhe politik,"Ministri për Evropën dhe Punët e Jashtme, Igli Hasani përfundoi vizitën dyditore në Katar, ku mori pjesë në forumin prestigjioz të Doha-s, me ftesë të Shkëlqesisë së Tij, Sulltan bin Saad Al-Muraikhi. Hasani diskutoi me homologë dhe ekspertë të njohur mbi çështje të ngutshme globale dhe mori pjesë në panelin mbi sigurinë energjetike, në kontekstin aktual gjeopolitik në Evropë dhe Azi. Në një takim dypalësh me ministrin Al-Muraikhi, Hasani diskutoi mundësitë për të ngritur më tej marrëdhëniet, tashmë të forta mes Katarit dhe Shqipërisë, me fokus bashkëpunimin ekonomik dhe politik. Hasani shfrytëzoi gjithashtu rastin të përgëzonte ministrin për rolin thelbësor të Katarit në nxitjen e stabilitetit në Lindjen e Mesme. “Gjatë forumit, ministri Hasani u takua me drejtues të lartë të Dhomës së Tregtisë dhe drejtorin e Fondit për Zhvillim të Katarit, ku diskutuan mbi rrugë konkrete për bashkëpunim mes vendeve tona”, shkruan kryediplomati shqiptar.",https://kohajone.com/aktualitet/ministri-hasani-perfundon-viziten-ne-katar-rritje-e-bashkepunimit-ekonomik-dhe-politik/,Topicality,
153,"Droni kap shkelësit në rrugë, gjoba dhe për tonazhin tek mjetet e transportit","Policia Rrugore ka bërë një bilanc të punës për javën që lamë pas, duke bërë të ditur se janë ndëshkuar 589 drejtues automjetesh si rezultat i monitorimit me anë të dronit. Ndërkohë, janë ndëshkuar edhe mjetet e transportit që kanë kaluar tonazhin e lejuar. “Monitorim intensiv me dronë edukues dhe mjete inteligjente shpejtësimatës për parandalimin e aksidenteve rrugore. Njësia Operacionale e Policisë Rrugore ka intensifikuar kontrollet me mjete inteligjente shpejtësimatës dhe me dronë edukues, në të gjithë territorin e vendit, duke bashkëpunuar dhe me strukturat vendore të Policisë Rrugore. Përgjatë javës që lamë pas, si rezultat i monitorimeve intensive nga Njësia Operacionale e Policisë Rrugore janë konstatuar shkelje të shumta, që janë burim potencial për përfshirje në aksidente rrugore. Si rezultat i monitorimit me dronë edukues, janë evidentuar, 589 drejtues automjetesh, të cilët janë ndëshkuar me masa administrative që variojnë nga 3 000 deri në 10 000 lekë të rinj. Janë evidentuar dhe ndëshkuar për shpejtësi tej normave të lejuara me masë plotësuese pezullim të lejes së drejtimit 274 drejtues automjetesh, shpejtësi që varionin 40 deri në 120 km/h në orë mbi normën e lejuar. 356 drejtues automjetesh që përdorin aparatin celular në akset rrugore nacionale dhe 371 drejtues mjetesh që nuk kishin vendosur rripin e sigurimit. Janë vendosur 122 masa administrative për mosvendosje të kaskës mbrojtëse gjatë drejtimit të motomjeteve, 89 masa për xhama të errësuar dhe 145 masa për mosdhënie përparësi këmbësorëve. Janë evidentuar 78 drejtues mjetesh me disa shkelje, shpejtësi mbi normën e lejuar, pa vendosur rripin e sigurimit dhe duke përdorur celularin gjatë drejtimit të automjetit. Policia Rrugore apelon për të gjithë drejtuesit e automjeteve dhe motomjeteve të respektojnë me rigorozitet rregullat e qarkullimit rrugor dhe t’iu japin përparësi këmbësorëve. Njëkohësisht dhe për këmbësorët që të tregojnë kujdes maksimal në kalimin nga njëri kah i rrugës në tjetrin, të respektojnë vijat e bardha dhe sinjalistikën rrugore në tërësi, si dhe në ato vend ku sinjalistika mungon, të kontrollojnë rrugën para se të fillojnë lëvizjen. Të gjitha akset rrugore nacionale dhe urbane monitorohen me mjete inteligjente 24/7”, njofton policia",https://kohajone.com/aktualitet/droni-kap-shkelesit-ne-rruge-gjoba-dhe-per-tonazhin-tek-mjetet-e-transportit/,Topicality,
154,"Me pasuri prej 2 miliardë dollarë, jeta e luksit që do bëjë familja e Assad në Rusi","Presidenti Assad, bashkëshortja e tij me origjinë britanike dhe tre fëmijët e tyre të rritur kanë lënë pas pallatet e tyre në Siri dhe do të fillojnë një jetë të re në Rusi pasi u është dhënë azil nga Vladimir Putin. Asma Al-Assad, vajza e një mjeku nga Londra, e cila u martua në një dinasti brutale autokratike, është mësuar me një jetë luksi, me raporte që tregojnë se ajo ka shpenzuar qindra mijëra dollarë për mobilim shtëpie dhe veshje gjatë sundimit të terrorit të bashkëshortit të saj. Departamenti i Shtetit të SHBA-së vlerëson se familja ka një pasuri prej 2 miliardë dollarësh, e fshehur në llogari të shumta, kompani guackë, parajsa tatimore offshore dhe portofol pronash të patundshme. Tani ata ka të ngjarë të shfrytëzojnë lidhjet familjare dhe asetet e shumta në Moskë për të ruajtur stilin e tyre të rehatshëm të jetesës në ekzil. Familja e zgjeruar e diktatorit sirian ka blerë të paktën 20 apartamente në Moskë, me një vlerë prej më shumë se 30 milionë paund në vitet e fundit, duke ilustruar statusin e Rusisë si një strehë e sigurt për këtë klan. Kremlini sot konfirmoi se familjes i është dhënë azil me urdhër të drejtpërdrejtë të Putinit. Moska nuk dha detaje të mëtejshme, me zëdhënësin Dmitry Peskov që u tha gazetarëve: “Nuk kemi asgjë për të thënë në lidhje me vendndodhjen e Assad-it.” Zonja Assad, e cila ka qenë duke luftuar me një formë agresive të leukemisë, besohet gjerësisht se ka mbërritur në Moskë me vajzën dhe dy djemtë e saj disa ditë para se bashkëshorti i saj të arratisej përfundimisht nga Siria. Tunele sekrete nën një rezidencë të familjes Assad raportohet se u zbuluan pasi rebelët morën kontrollin e kryeqytetit Damask të dielën, me rrjetin që shërbente si një rrugë e mundshme arratisjeje për diktatorin dhe aleatët e tij. Ndërkohë, raportohet se Assad mund të jetë arratisur përmes bazës ajrore Khmeimim të Rusisë, me gjurmuesit e fluturimeve që supozohet se kanë treguar një avion rus që ngrihej nga Latakia disa orë para se të raportohej se ndodhej në Moskë.",https://kohajone.com/bota/me-pasuri-prej-2-miliarde-dollare-jeta-e-luksit-qe-do-beje-familja-e-assad-ne-rusi/,Topicality,
155,"Kryetari i Bashkisë Shkodër, Benet Beci: Vitin e ardhshëm studentët do të kenë mensën e tyre të re","Kryetari i Bashkisë së Shkodrës, Benet Beci ka nisur punimet për hapjen e mensës së re për studentët pranë konviktit të Universitetit të Shkodrës. Kjo nismë vjen si një angazhim i kryetarit të Bashkisë për të mbështetur studentët dhe për të përmirësuar cilësinë e jetesës së tyre. Postimi i plotë: Prej ditësh ka nisur puna për hapjen e mensës për studentët pranë konviktit të Universitetit të Shkodrës. Vitin e ardhshëm ky ambient publik do të jetë gati për studentët.",https://kohajone.com/aktualitet/kryetari-i-bashkise-shkoder-benet-beci-vitin-e-ardhshem-studentet-do-te-kene-mensen-e-tyre-te-re/,Topicality,
156,Përgjimet në “Sky ECC”. EUROPOL i dorëzon Greqisë 4500 dosje! Pritet të zbardhen skemat dhe krimet e bandave kriminale,"Hetimet në Greqi treguan se një pjesë e rëndësishme e anëtarëve të bandave ishin shqiptarë, të cilët vepronin me botën e krimit për trafikim të lëndëve narkotike por edhe krime që kanë të bëjnë me vrasje. Komunikimet e pjesëtarëve të bandave u zbuluan falë përgjimeve të mesazheve në platformës Sky ECC. Lajmi është bërë publik nga gazeta greke “Ta NEA”, sipas së cilës pritet të hidhet dritë mbi çështje që kanë të bëjnë me vrasjet, drogën, armët, gjobvënien dhe trafikun e klandestinëve. Në këto 4500 dosje, sipas së njëjtave burime, janë rreth 25.000 mesazhe të shkëmbyera mes personazheve të krimit, ku një pjesë të rëndësishme e zënë shqiptarët. Hetimi është kompleks dhe i gjatë, si në rastin e goditjes së një grupi shqiptaro-grek të trafikut të drogës, për të cilin u zhvilluan rreth 9 muaj hetime që përfunduan me dhjetëra arrestime pak ditë më parë. Ndërkohë “Kathimerini” ka arritur të sigurojë dhe fotografi të shkëmbyera gjatë komunikimeve në një dosje të hetuar, që çoi në arrestimin e një oficeri grek policie dhe dy trafikantëve droge, një shqiptar e një grek.",https://kohajone.com/aktualitet/pergjimet-ne-sky-ecc-europol-i-dorezon-greqise-4500-dosje-pritet-te-zbardhen-skemat-dhe-krimet-e-bandave-kriminale/,Topicality,
157,"Mrekullia “Kastrati” në aeroportin e Rinasit, 99 milionë euro investime në 3 vjet. Dhe pasagjeri i 10-miliontë, sot!","Sot në aeroportin e Rinasit u zhvillua një aktivitet simbolik, por domethenës për pasagjerin e 10-miliontë për vitin 2024, i cili është një holandez. Në takim ishin përfaqësues nga të gjitha institucionet që kanë lidhje me aeroportin e Tiranës që ka patur rritjen me të madhe në botë për vitin 2024. Ky aeroport  ka njohur zhvillime të mëdha në infrastrukturë, siguri dhe në kushtet për pasagjerët. Nga gushti i vitit 2021, kohë kur u mor nga “Kastrati Group” e deri tani janë investuar 99 milionë euro. Në takim ishte presidenti i grupit me të fuqishëm financiar të Shqipërisë, te “Kastrati Group”, zoti Shefqet Kastrati dhe zv/kryeministrja e ministre e Transportit dhe Energjisë, zonja Belinda Balluku. Zoti Piervit  Torio, drejtori Ekzekutiv i Aeroportit, foli për udhën magjepse nga viti 2021, e deri më tani, kur aeroporti i Rinasit ka rritje të jashtëzakonshme, që asnjë nuk e besonte. Tani jemi në majë, tha Torio dhe falë investimit të “Kastrati Group”.",https://kohajone.com/kryesore/mrekullia-kastrati-ne-aeroportin-e-rinasit-99-milione-euro-investime-ne-3-vjet-dhe-pasagjeri-i-10-milionte-sot/,Topicality,
158,Shkrumbohet nga flakët furgoni në Sarandë,"Një furgon tip ‘Mercedes-Benz’ është përfshrë nga flakët paraditen e sotme. Ngjarja ka ndodhur në fshatin Metoq të Sarandës, teksa mjeti ndodhej i parkuar në rrugë. Zjarrëfiksja në vendngjarja ka shuar flakët e zjarrit duke evituar përhapjen e tij, ndërsa policia ka nisur hetimet teksa nuk dihen ende shkaqet e zjarrit. Nga të dhënat paraprake nuk është e qartë nëse zjarri ka ndodhur aksidentalisht apo ka qenë i qëllimshëm. Shënim: Disa imazhe gjenden nga interneti, që konsiderohen të jenë në domenin publik. Nëse dikush pretendon pronësinë, ne do të citojmë autorin, ose, sipas kërkesës, do të heqim menjëherë imazhin.",https://kohajone.com/aktualitet/shkrumbohet-nga-flaket-furgoni-ne-sarande/,Topicality,
159,Policia Rrugore e Tiranës bën bilancin javor: Janë vendosur rreth 1.800 gjoba në ditë,"Policia Rrugore e Tiranës ka bërë bilancin e një javës që jamë pas. Në një javë janë arrestuar apo proceduar 25 persona ndërsa janë vendosur gjithsej 12.500 gjoba, që llogaritet rreth 1.800 gjoba në ditë. Njoftimi: Rezultatet javore të Komisariatit të Policisë Rrugore Tiranë (01.12.2024 – 07.12.2024) Gjatë javës së fundit, janë zbatuar masa të rrepta në ruajtjen e rendit dhe sigurisë rrugore: ✅ 25 arrestime, ndalime dhe procedime penale: • 🍺 -9 persona për drejtim mjeti nën ndikimin e alkoolit.
• 🚫 -2 persona për pa leje drejtimi.
• 🚦 -10 persona për shkelje të rregullave të qarkullimit.
• 💶 – 1 person për korrupsion aktiv.
• 🛑🚗 – 1 person largim nga vendi i aksidentit ”
• 🛑🛑 -2 persona janë kapur nga shërbimet e Policisë Rrugore që ishin shpallur në kërkim. ✅ Masat administrative: • 📈 12.551 masa administrative të vendosura, mesatarisht 1.793 në ditë.
• 🌑 25 masa për xhama të zinj.
• 🚗💨 730 masa për shpejtësi mbi normat e lejuara.
• 📱 260 masa për përdorim celulari gjatë drejtimit.
• 🔒 743 masa për mos vendosjen e rripit të sigurimit.
• ⚠️ 427 masa për mosdhënie përparësi qytetarëve.
• 🅿️ 9.105 masa për qëndrim të gabuar.
• 🏍️ 297 masa për mospërdorim të kaskës mbrojtëse/jelekut fosforeshent, neni 169. ✅ Pezullime dhe bllokime:
• 🚗🚨 15 raste të ndryshme. ✅ Kan pranuar 2-fishin e vlerës maksimale:
• 🚗 31 drejtues për shpejtësi mbi normat e lejuar.
• 🍺 8 drejtues nën ndikimin e alkolit. 🚗🚓 12 automjete u bllokuan, përfshirë 6 për munges dokumentacioni. Respektoni rregullat e qarkullimit rrugor për një udhëtim të sigurt!",https://kohajone.com/aktualitet/policia-rrugore-e-tiranes-ben-bilancin-javor-jane-vendosur-rreth-1-800-gjoba-ne-dite/,Topicality,
160,Vijojnë punimet restauruese në Kalanë e Lezhë (FOTO),"“Vijojnë punimet restauruese në Kalanë e Lezhës!
Ekipi i EU4 Culture po punon për të stabilizuar pjesën veriore të murit të kështjellës, e cila ka pasur dëmtime të rënda. 
Pas dekadash përkeqësimi dhe dëmtimeve të tjera nga tërmeti i vitit 2019, kjo ndërhyrje është shumë e rëndësishme për të parandaluar një shembje dhe për të ruajtur strukturën derisa të bëhet resaturimi i plotë. Faza e parë ka filluar me gërmime dhe teste arkeologjike në zonën e ndërhyrjes“, shkruan ministri i Ekonomisë dhe Inovacionit në një postim në rrjetet sociale, ku ka ndarë edhe pamje nga kjo kala.",https://kohajone.com/aktualitet/vijojne-punimet-restauruese-ne-kalane-e-lezhe-foto/,Topicality,
161,"Reshje shiu dhe bore, parashikimi i motit për sot","Qarkullimi i masave ajrore të paqëndrueshme, do të vijojnë në territorin Shqiptar duke sjellë dominim të vranësirave dhe shirave në zonat e ulëta dhe bregdetare, ndërsa zonat malore do të mbizotërohen nga vranësira dhe reshje dëbore, më të theksuara në zonat juglindore. Parashikohet që pjesa e dytë e ditës dhe në vijim të dobësojë dukshëm intensitetin e reshjeve në vend, por ulen sërish temperaturat. Temperaturat e ajrit do të vijojnë konstante në orët e mëngjesit, por ulen ndjeshëm maksimumet duke u luhatur nga -2°C vlera minimale e shënuar në zonat verilindore deri në 15°C vlera maksimale e cila pritet përgjatë vijës bregdetare.",https://kohajone.com/aktualitet/reshje-shiu-dhe-bore-parashikimi-i-motit-per-sot-2/,Topicality,
162,"Aksident në aksin Lushnjë-Rrogozhinë, 27-vjeçari përplas për vdekje me makinë të moshuarin","Një aksident me vdekje ka ndodhur mëngjesin e sotëm në aksin Lushnjë-Rrogozhinë. Një 27-vjeçar ka përplasur për vdekje me makinë një 79-vjeçar. Njoftimi i policisë Rreth orës 08:20, në aksin rrugor “Lushnjë-Rrogozhinë”, shtetasi H. F., 27 vjeç, duke drejtuar automjetin, ka përplasur këmbësorin, shtetasin A. F., 79 vjeç. Si pasojë e përplasjes shtetasi A. F., ka ndërruar jetë në vendngjarje. Drejtuesi i automjetit, shtetasi H. F., u shoqërua në Komisariat për veprime të mëtejshme. Grupi hetimor ndodhet në vendngjarje dhe po punon për sqarimin e plotë të rrethanave të aksidentit.",https://kohajone.com/aktualitet/aksident-ne-aksin-lushnje-rrogozhine-27-vjecari-perplas-per-vdekje-me-makine-te-moshuarin/,Topicality,
163,"Këmbimi valutor, me sa blihen e shiten monedhat e huaja ditën e sotme",Në tregun e këmbimit valutor shqiptar sot një dollar do blihet me 92.5 lekë dhe do shitet me 93.6 lekë. Ndërkohë monedha evropiane euro do blihet me 97.8 lekë dhe do shitet me 98.5 lekë. Franga zvicerane sot në tregun shqiptar do blihet me 104.8 lekë dhe do shitet me 105.8 lekë. Ndërsa paundi britanik do blihet me 117.7 lekë dhe do shitet me 118.8 lekë.,https://kohajone.com/aktualitet/kembimi-valutor-me-sa-blihen-e-shiten-monedhat-e-huaja-diten-e-sotme-3/,Topicality,
164,"Reshje dëbore në qarkun e Korçës, zbardhen disa fshatra","Mbrëmjen e djeshme, reshjet e dëborës janë rikthyer në qarkun e Korçës, nga ku mësohet se nisë në lartësitë mbi 1200 m. Bëhet me dije se reshjet janë regjistruar në fshatrat e Dardhës dhe Vithkuqit, ndërsa sipas informacioneve intensiteti i tyre është i ulët. Ndërkohë, borëpastrueset, firmat kontraktore kanë zbritur në terren për pastrimin dhe kriposjen e rrugëve. Nga ana tjetër, vlerat e temperaturave qëndrojnë në 2 gradë, ndërsa pritet që dëbora të vijojë.",https://kohajone.com/aktualitet/reshje-debore-ne-qarkun-e-korces-zbardhen-disa-fshatra/,Topicality,
165,"Revista italiane: Zbuloni Shqipërinë, një perlë e fshehur për turistët italianë","Shqipëria, një destinacion magjepsës në Ballkan, po fiton gjithnjë e më shumë popullaritet mes turistëve italianë, shkruhet në një artikull të botuar në revistën italiane “Italia Delight”. Me peizazhet e tij të pacënuara, historinë e pasur dhe kulturën e gjallë, ky destinacion ofron një përvojë unike për ata që kërkojnë një vendpushim ndryshe. Nga plazhet me ujërat e kristalta deri te malet madhështore, Shqipëria është një thesar që pret të zbulohet! Destinacionet turistike që nuk duhen humbur në Shqipëri Riviera Shqiptare: Parajsa e Detit Adriatik
Riviera shqiptare, e njohur edhe si “Perla e Mesdheut”, është një vend i mahnitshëm. Vende të tilla si Ksamili me ujërat bruz dhe Saranda, një qytet i gjallë bregdetar, ofrojnë një atmosferë relaksuese të përkryer për pushime. Parku Kombëtar i Butrintit
Mos harroni të vizitoni Parkun Kombëtar të Butrinti – një vend i trashëgimisë së UNESCO-s, i pasur me histori dhe rrënoja antike. Malet e Thethit dhe të Valbonës
Për adhuruesit e natyrës, Alpet Shqiptare janë një ëndërr. Fshatrat e Thethit dhe Valbonës ofrojnë peizazhe mahnitëse, rrugë spektakolare ecjeje dhe eksperiencë autentike në njohjen e traditave vendase. Tirana, kryeqyteti modern dhe dinamik
Tirana, është zemra e Shqipërisë që rreh. Ndër atraksionet kryesore janë Sheshi Skënderbej, Bunk’Art 2, Muzeu Historik i vendosur në një bunker nëntokësor dhe jeta e gjallë e natës në lagjen e Bllokut. Berati dhe Gjirokastra: Qytetet muze
Këto dy qytete historike njihen si “qyteti i një mijë dritareve” dhe “qyteti i gurit”. Të dyja vendet janë pjesë e trashëgimisë së UNESCO-s, dhe ofrojnë një udhëtim në të kaluarën përmes arkitekturës së tyre unike dhe traditave kulturore të ruajtura mirë. Shqipëria është një destinacion i përkryer për ata që kërkojnë pushime plot aventura, kulturë dhe relaks. Me bukurinë e saj natyrore, kuzhinën e shijshme dhe komoditetin e ofertave të saj, është koha e duhur për të zbuluar këtë vend të bukur. Nëse jeni duke planifikuar pushimet verore apo një arratisje dimërore Shqipëria ju mirëpret krahëhapur./ Italia Delight",https://kohajone.com/aktualitet/revista-italiane-zbuloni-shqiperine-nje-perle-e-fshehur-per-turistet-italiane/,Topicality,
166,"Shoku i Martin Canit që mbeti i plagosur, niset për kurim në Bari të Italisë","14-vjeçari, Luis Meçja që Mbeti i plagosur gjatë sherrit, ku humbi jetën shoku i tij Martin Cani, është nisur sot në orën 6:00 për kurim në Bari të Italisë. Bëhet me dije se, ai është nisur sot drejt Italisë për të marrë një kurim më të specializuar, pasi u godit 4 herë me thikë, në stomak, në shpinë dhe në mushkëri. 14-vjeçari i plagosur në sherrin ku mbeti i vrarë shoku i tij Martin Cani, më 28 nëntor kërkoi ndihmë financiare për shpenzimet. Përmes një Gofoundme që u hap në emër të tij, në mesazhin e shpërndarë thuhej se prindërit e tij nuk kanë mundësi financiare për të përballuar, spitalin, psikologen apo fizioterapisten.",https://kohajone.com/aktualitet/shoku-i-martin-canit-qe-mbeti-i-plagosur-niset-per-kurim-ne-bari-te-italise/,Topicality,
167,Edi Rama uron nga Ura e Kadriut një javë të mbarë!,"Sot, kryeministri Rama, ka uruar një javë të mbarë me Urën e Kadriut: “Nga Ura e Kadiut në Përmet, ku bashkohet madhështia e natyrës me atë të një monumenti kulture, ju uroj një javë të mbarë”.",https://kohajone.com/aktualitet/edi-rama-uron-nga-ura-e-kadriut-nje-jave-te-mbare/,Topicality,
168,"Vjosa Osmani takohet me Elon Musk në inagurimin e rihapjes së katedrales, Notre-Dame","Presidentja e Kosovës, Vjosa Osmani, është takuar me miliraderin Elon Musk në cermoninë e inaugurimit të katedrales “Notre-Dame” në Paris. Presidentja shfaqet e buzëqeshur teksa bisedon me Musk. Vjosa Osmani bëri më herët një postim në rrjetin e saj social në platformën “X” ku zbardhi detaje nga biseda me milarderin Elon Musk. “Me Elon Musk në Paris. Një bisedë e madhe për efikasitetin dhe efektivitetin e qeverisë, përpjekjet për të luftuar dezinformimin, si dhe rëndësinë e respektimit gjithmonë të vullnetit të popullit”, shkroi Osmani në një postim në rrjetin social “X”. With @elonmusk in Paris. A great conversation about government efficiency and effectiveness, efforts to fight disinformation, as well as the importance of always respecting the will of the people. pic.twitter.com/RbIe2nvjRv — Vjosa Osmani (@VjosaOsmaniPRKS) December 8, 2024",https://kohajone.com/kosova/vjosa-osmani-takohet-me-elon-musk-ne-inagurimin-e-rihapjes-se-katedrales-notre-dame/,Topicality,
169,"Përkeqësimi i motit, Policia Rrugore apel për shoferët: Kujdes gjatë drejtimit të mjeteve","Policia Rrugore me anë të një lajmërimi për mediat ka paralajmëruar të gjithë shoferët, që të kenë kujdes, pasi moti është i pafavorshëm. Sipas Policisë Rrugore, shoferët duhet të tregojnë kujdes në timon, pasi edhe në shumë rrugë të vendit kalojnë edhe këmbësorë. Më tej, bëhet me dije se shumë efektivë të Rrugore kanë dalë në terren, me qëllim që të sigurohet mbarëvajtja e trafikut. Njoftimi: APEL PËR MË SHUMË KUJDES!⚠️ Nisur nga përkeqësimi i kushteve atmosferike, si dhe rritja e ndjeshme e trafikut rrugor në të gjitha akset rrugore kombëtare, Policia Rrugore apelon për më shumë kujdes gjatë drejtimit të automjeteve, motomjeteve dhe biçikletave 🚗🏍️🚴‍♂️, veçanërisht duke përdorur shenjat dalluese gjatë natës 🌃 dhe në mot me shi 🌧️, por edhe gjatë lëvizjes si këmbësorë 🚶‍♂️ duke kaluar nga njëri kah i rrugës në tjetrin, pasi rreziku për t’u përfshirë në aksidente rrugore është i madh. Shërbimet e Policisë Rrugore në të gjithë vendin janë prezente me burime njerëzore 👮‍♂️👮‍♀️ dhe pajisje teknologjike të shtuara, jo vetëm për të rregulluar trafikun, por edhe për të parandaluar, konstatuar dhe ndëshkuar shkelësit e rregullave të qarkullimit rrugor, të cilët janë burim rreziku për përfshirje në ngjarje rrugore 🚔.",https://kohajone.com/aktualitet/perkeqesimi-i-motit-policia-rrugore-apel-per-shoferet-kujdes-gjate-drejtimit-te-mjeteve/,Topicality,
170,"Veliaj: Në Ditën e Rinisë nderojmë dy të rinj si Esmeralda dhe Albani, krenaria e Sport Klub Tiranës…","“Në Ditën e Rinisë nderojmë dy të rinj si Esmeralda dhe Albani, krenaria e Sport Klub Tiranës dhe e Shqipërisë! Medalja e mirënjohjes është simboli ynë i falënderimit për talentin, përpjekjet dhe flamurin që ngrihet për ju. Ky është vetëm fillimi i sukseseve tuaja!”- shkruan Erion Veliaj në profilin e tij në facebook.",https://kohajone.com/aktualitet/veliaj-ne-diten-e-rinise-nderojme-dy-te-rinj-si-esmeralda-dhe-albani-krenaria-e-sport-klub-tiranes/,Topicality,
171,Grabitet me armë një kioskë në zonën e ish-Bllokut në Tiranë,"Një kioskë në zonën e ish-Bllokut në kryeqytet është grabitur para pak minutash. Pronarja e kioskës thotë se një person i paidentifikuar i ka marrë disa shuma parash. Sipas saj, autori ishte i armatosur. Policia ka mbërritur në vendngjarje ku ka nisur hetimet. Njoftimi i policisë: Më datë 08.12.2024, rreth orës 17:10, në një kioskë në zonën e Ish-Bllokut, një shtetas ende i paidentifikuar, dyshohet se në kërcënimin e një sendi akoma të papërcaktuar (paraprakisht dyshohet pistoletë lodër), i ka vjedhur rreth 300 lekë të rinj shitëses së kioskës dhe më pas është larguar. Grupi hetimor ndodhet në vendngjarje dhe po punon për identifikimin dhe kapjen e autorit.",https://kohajone.com/aktualitet/grabitet-me-arme-nje-kioske-ne-zonen-e-ish-bllokut-ne-tirane/,Topicality,
172,Bertrand Russell komenton shprehjen legjendare të Sokratit: “Gjithçka që di është se nuk di asgjë!”,,https://kohajone.com/aktualitet/bertrand-russell-komenton-shprehjen-legjendare-te-sokratit-gjithcka-qe-di-eshte-se-nuk-di-asgje/,Topicality,
173,"NASA ka shtyrë misionin kyç në programin e saj “Artemis”, i cili synon të kthejë astronautët në Hënë","Misioni “Artemis II” me ekuipazh, i planifikuar fillimisht për në shtator 2025, tani është caktuar të zhvillohet pas prillit 2026. Në mënyrë të ngjashme, misioni “Artemis III”, i cili përfshin një ulje të planifikuar hënore, është shtyrë deri në vitin 2027. Administratori i NASA-s, Bill Nelson shpjegoi se vonesat rrjedhin nga problemet me mburojën e nxehtësisë së kapsulës Orion, të identifikuara gjatë fluturimit testues “Artemis I” në 2022. Nelson theksoi se nevojitet më shumë kohë për të siguruar që anija kozmike mund të mbajë në mënyrë të sigurt astronautët në misionet e thella në hapësirë. NASA po kryen gjithashtu teste të gjera për të adresuar çdo rrezik me të cilin mund të përballen astronautët, veçanërisht në lidhje me anijen kozmike dhe pajisjet e astronautëve. Programi “Artemis” është i fokusuar në dërgimin e astronautëve në polin jugor të Hënës, ku besohet se është i pranishëm akull uji, duke ofruar burime të mundshme për misionet e ardhshme. Faza e parë e programit Artemis, “Artemis I”, përfundoi me sukses në dhjetor 2022, duke shënuar një moment historik të madh me një fluturim testues pa ekuipazh.",https://kohajone.com/aktualitet/nasa-ka-shtyre-misionin-kyc-ne-programin-e-saj-artemis-i-cili-synon-te-ktheje-astronautet-ne-hene/,Topicality,
174,Agron Gjekmarkaj: Malësia e Kurbinit bëhet bashkë pa dallim për t’i sjellë Shqipërisë ndryshimin,,https://kohajone.com/aktualitet/agron-gjekmarkaj-malesia-e-kurbinit-behet-bashke-pa-dallim-per-ti-sjelle-shqiperise-ndryshimin/,Topicality,
175,Lulzim Basha: Rinia shqiptare meriton më shumë!,,https://kohajone.com/aktualitet/lulzim-basha-rinia-shqiptare-meriton-me-shume/,Topicality,
176,Garazhi plot Ferrari e Mercedez! Rebelët konfiskojnë mjetet e Bashar Al Assad,"Janë sekuestruar dhjetëra automjete në garazhin e Asadit, të cilat u braktisën nga ata që ikën nga Siria. Pasi grupet e armatosura të opozitës morën kontrollin në vend, dhjetëra automjete luksoze në garazhin e Bashar al-Assad u konfiskuan ndërsa ai po largohej nga Siria. Më 27 nëntor, të mërkurën, grupet e armatosura të opozitës që nisën një operacion kundër regjimit morën kontrollin e vendit brenda 12 ditëve pa hasur në asnjë rezistencë. ASADI IKU NGA VENDI Pas kësaj lëvizje të opozitës, e cila i dha fund regjimit 61-vjeçar Baath, edhe presidenti sirian Bashar Assad u largua nga vendi, por ende nuk është e qartë se ku shkoi. MJETET E SEKUESTRUARA Pas arratisjes së Asadit, opozita bastisi shtëpinë dhe pallatin e tij, duke sekuestruar dhjetëra automjete luksoze nga garazhi. ZHVILLIMET NË SIRI Më 27 nëntor, përleshjet filluan midis forcave të regjimit të Asadit dhe grupeve të armatosura kundërshtare të regjimit në fshatin perëndimor të provincës Alepo në Sirinë veriore. Më 30 nëntor, grupet kundërshtare të regjimit morën kontrollin e një pjese të madhe të qendrës së Aleppos nga forcat e regjimit dhe vendosën dominimin në të gjithë provincën Idlib në të njëjtën ditë. Pas përleshjeve intensive, grupet pushtuan qendrën e qytetit të Hama-s nga forcat e regjimit më 5 dhjetor.",https://kohajone.com/aktualitet/garazhi-plot-ferrari-e-mercedez-rebelet-konfiskojne-mjetet-e-bashar-al-assad/,Topicality,
177,Gjenden dy faqe të botimit të parë të “Komedisë Hyjnore” të Dante Aligerit,"Dy faqe nga botimi i parë i “Komedisë Hyjnore” janë gjetur gjatë transferimit të Arkivit Shtetëror nga Spezia, në Italinë veriperëndimore. Kryebashkiaku i Spezias, Pierluigi Peracini, e bëri të ditur lajmin për gjetjen në botimin lokal “Il Secolo XIX”, duke shpjeguar se këto janë dy faqe autentike nga pjesët Purgatori dhe Parajsa nga botimi i parë i Komedisë Hyjnore të Dante Alighieri dhe se është qartësisht një origjinal i shekullit të 14-të, shkruan Ansa. “Është një fakt i jashtëzakonshëm, zbulimi i një thesari me vlerë të paçmueshme”, tha Perakini. “Ashtu si mbetjet e Komedisë Hyjnore. Është një fakt i jashtëzakonshëm dhe me rëndësi absolute për qytetin dhe kulturën tonë”, shtoi Perakini.",https://kohajone.com/aktualitet/gjenden-dy-faqe-te-botimit-te-pare-te-komedise-hyjnore-te-dante-aligerit/,Topicality,
178,Vetëvendosje voton Albin Kurti si kandidati për kryeministër të Kosovës për zgjedhjet e 9 shkurtit,"Albin Kurti është kandidati i Lëvizjes Vetëvendosje për kryeministër të Kosovës për zgjedhjet e 9 shkurtit. Kjo u votua të dielën në Këshillin e Përgjithshëm të partisë në pushtet me shumicë votash. Kurti nuk pati kundërkandidat brenda partisë. Paraprakisht foli nënkryetari i Lëvizjes Vetëvendosje, Glauk Konjufca, që deklaroi se qeverisja aktuale është më e mira prej shpalljes së pavarësisë së Kosovës. Ai ka shtuar se kryeministri Albin Kurti nuk është udhëheqës i privilegjeve, por i sakrificave. “Mund ta themi së bashku dhe më zë të lartë se kjo ishte qeverisja më e mirë për qytetarët dhe shtetin tonë qysh nga pavarësia. Le ta mendojmë edhe një herë në qetësi e larg dezinformatave, që për sovranitetin e Kosovës, ushtrinë tonë, buxhetin tonë, policinë tonë, sigurinë tonë dhe për të gjithë sektorët vitalë të jetës sonë publike, janë të gjitha më mirë e shumë më mirë të organizuar sesa në vitin 2020 e më parë”, ka thënë Konjufca. Koha.net",https://kohajone.com/aktualitet/vetevendosje-voton-albin-kurti-si-kandidati-per-kryeminister-te-kosoves-per-zgjedhjet-e-9-shkurtit/,Topicality,
179,"Kush është Abu Mohamed al-Gjolani, prijësi i kryengritësve që rrëzoi diktatorin sirian Al-Asad?","Një ngjarje nuk e pret tjetrën, një lajm lë tjetrin në hije, dhe në takt të sekondave shkruhet historia: pas gjysmë shekulli sundimi, dinastia diktatoriale e familjes Al-Assad u rrëzua nga pushteti në natën mes të shtunës dhe të dielës. Kështu njoftoi edhe televizioni shtetëror sirian. Në një mesazh për publikun, i shoqëruar me muzikë revolucionare dhe patriotike, u shpall “fitorja e revolucionit të madh sirian dhe rrëzimi i regjimit kriminal të Al-Assadit.” Data 8 dhjetor 2024 do të hyjë pa dyshim në histori. Dhe protagonisti kryesor i kësaj kthese dramatike në Siri quhet Abu Mohamed al-Gjolani. Kush është ky kryengritës që rrëzoi diktatorin Bashar al-Asad? Më 27 nëntor, Al-Gjolani u shfaq në Kalanë e Halepit, i rrethuar nga truproja të paarmatosura. Qyteti i dytë më i madh në Siri përfundoi befasisht shpejt në duart e kryengritësve. Dymbëdhjetë ditë më vonë, më 8 dhjetor, rebelët marshuan në Damask, dhe në incizimet e publikuara në internet shihej kryeministri i vendit, Mohamed al-Xhalali, i shoqëruar nga njerëz të armatosur: ata po shkonin në një hotel në Damask për të formalizuar dorëzimin e pushtetit. 13 vjet pas shpërthimit të luftës brutale në Siri, e cila, sipas të dhënave të OKB-së, u kushtoi me jetë rreth 300 mijë njerëzve, Bashar al-Assadi, kasapi i Sirisë, iku nga pallati i tij. Vendndodhja e tij ende nuk dihet. Në sipërfaqe ka dalë Abu Mohamed al-Gjolani, një 42-vjeçar, i cili është një figurë mjaft kundërthënëse. I lindur në Arabinë Saudite, ku babai i tij punonte si inxhinier në industrinë e naftës, Al-Gjolani vjen nga një familje me origjinë nga Lartësitë e Golanit. Ndryshe nga shumë islamistë që rrjedhin nga shtresat e paprivilegjuara të shoqërisë siriane, ai u rrit në lagjen e pasur “Masseh” të Damaskut. Para se të shkonte në mërgim, babai i tij ishte kundërshtar jofetar i regjimit të Al-Assadit dhe vuajti për shumë vjet në burgjet famëkeqe siriane. Në një intervistë për kanalin amerikan PBS Frontline, dhënë më 2021, Abu Mohamed al-Gjolani tha se ishte radikalizuar nga Intifada e dytë: “Atëherë isha 17 apo 18 vjeç dhe fillova të mendoj se si mund të përmbush detyrat e mia, pra të ndihmoj popullin që shtypet nga pushtuesit dhe invazorët”.
Si mijëra të rinj nga bota arabe me prirje islamiste, edhe Al-Gjolani shkoi në Irak pas pushtimit të këtij vendi më 2003 nga Shtetet e Bashkuara të Amerikës. Ai luftoi në radhët e rrjetit terrorist “Al-Kaida”, por u arrestua nga forcat amerikane dhe u mbajt pesë vjet në burg, në Camp Bucca, në jug të Irakut. “Kur u lirua në vitin 2011, pak para fillimit të kryengritjes siriane, Al-Gjolani kaloi kufirin me disa çanta plot para dhe me detyrën për të zgjeruar “Al-Kaidën”. Shumë njerëz në Irak ishin të lumtur ta shihnin të largohej. Ai kishte konflikte me udhëheqësit e “Al-Kaidës” atje, një rivalitet që sa vinte e bëhej më i madh”, shkruan gazeta britanike “Financial Times”. Në Siri, Al-Gjolani themeloi Frontin al-Nusra, degën e “Al-Kaidës” në Siri. Në vitin 2013 ai refuzoi t’i betohej për besnikëri Abu Bakër Bagdadit, emirit të vetëshpallur të “Shtetit Islamik”. Nga ithtar i “Al-Kaidës”, “Al-Gjolani” gradualisht u përpoq të shndërrohej në një nacionalist sirian. A është e besueshme kjo metamorfozë? Mendimet e ekspertëve të rajonit janë të ndara. Disa e konsiderojnë atë një islamist me maskë, disa e përshkruajnë si një radikal pragmatik, dhe disa si një kryengritës që përpiqet të bëhet burrështetas. Duket se Al-Gjolani e ka prioritet sundimin në Siri dhe jo ndjekjen e ideologjisë transnacionale të xhihadit. Ai thotë se islami nuk mund t’i imponohet botës reale, ndonëse beson se bota duhet të udhëhiqet nga parimet islame. Retorika e tij tingëllon më e moderuar se ajo e radikalëve që pretendojnë të themelojnë një Kalifat në Siri. Në vitin 2016, Al-Gjolani u distancua përfundimisht nga “Al-Kaida”, premtoi se qëllimi i tij nuk është të sulmojë shtetet perëndimore dhe garantoi se nëse e merr pushtetin, do të respektojë të drejtat e pakicës alevite, prej nga rrjedh edhe familja e Bashar al-Assadit. Njëkohësisht, Al-Gjolani konsolidoi radhët në milicinë e tij islamiste Hayat Tahrir al-Sham (HTS), duke e profesionalizuar atë dhe duke larguar elementët radikalë. Ekspertja e Sirisë, Dareen Khalifa, e cila punon për International Crisis Group, kështu i përshkroi këshilltarët e Al-Gjolanit për “Financial Times”: “Janë njerëz të arsimuar mirë, të cilët e kuptojnë botën e jashtme. Ata nuk kanë mentalitet bunkeri”. Në territoret e kontrolluara nga HTS-ja, si provinca e Idlibit, Al-Gjolani instaloi një administratë civile. Tani ai është në rrugë për t’u bërë sundimtari i ri i Sirisë. Aktivistët e të drejtave të njeriut e kanë akuzuar HTS-në për krime lufte ndaj popullsisë civile. Për Shtetet e Bashkuara të Amerikës ky grup militant është një organizatë terroriste. Për kokën e Al-Gjolanit, Washingtoni ofron 10 milionë dollarë. Por Al-Gjolani po dërgon sinjale bashkëpunimi. Në drejtim të Perëndimit ai indirekt paralajmëron se është i gatshëm madje të shpërbëjë trupën e tij, ndërsa Moskës ia përcolli mesazhin se ai nuk e përjashton mundësinë për të arritur një bazë të përbashkët në rindërtimin e Sirisë. Rusia kontrollon dy baza të rëndësishme në Siri, në Hmeimim dhe Tartus në Mesdhe. Gazetari i televizionit shtetëror rus, Aleksandër Slladkov, shkroi në kanalin Telegram se nuk ka fare dëshirë të komentojë katastrofën në Siri. Ose e braktisim Sirinë, ose “qëndrojmë atje dhe çojmë dëm njerëz dhe granata”, nënvizoi Slladkov. Sipas tij, Rusia “mund të përpiqet të mbajë bazat në Hmeimim dhe në  Tartus (…), por jo me shumë gjak”. REL / Enver Robelli",https://kohajone.com/aktualitet/kush-eshte-abu-mohamed-al-gjolani-prijesi-i-kryengritesve-qe-rrezoi-diktatorin-sirian-al-asad/,Topicality,
180,"Sulm, faj, akuza: Thirrje për hetime të pavarura në Ibër-Lepenc","Mes spekulimeve dhe akuzave të vazhdueshme, dyshimeve dhe tensioneve në rritje, përcaktimi i saktë i përgjegjësisë për sulmin në kanalin e Ibër-Lepencit është kritik, sipas ekspertëve ligjorë dhe të sigurisë. Përfshirja ndërkombëtare, sidomos e Bashkimit Evropian dhe Shteteve të Bashkuara, do ta rriste besueshmërinë e hetimeve, por do të ndihmonte edhe në uljen e tensioneve, thonë ata. Shpërthimi i 29 nëntorit në Ibër-Lepenc – kanalin në veri të Kosovës, prej nga furnizohen me ujë disa qytete dhe termoelektrana të vendit – u shkaktua nga rreth 20 kilogramë eksplozivë, sipas Policisë së Kosovës, dhe u cilësua si më i rëndi në infrastrukturën kritike të vendit që nga lufta e viteve 1998/99.
Sulmi shkaktoi dëme të konsiderueshme materiale dhe ndërprerje të furnizimit të rregullt me ujë dhe rrymë në disa zona. Kryeministri i Kosovës, Albin Kurti, bëri përgjegjëse Serbinë për, siç u shpreh, “sulmin terrorist” dhe tha se ajo është duke i kopjuar metodat që aplikon Rusia në luftën e saj në Ukrainë. “Për ta bërë edhe më të dukshme këtë ndërlidhje, është edhe fakti se, gjatë kontrolleve të zhvilluara nga Policia e Kosovës në lokacione të ndryshme pas sulmit terrorist, përveç armëve dhe pajisjeve të shumta ushtarake, u gjetën dhjetëra emblema të njësive ushtarake ruse”, tha Kurti. Presidenti i Serbisë, Aleksandar Vuçiq, mohoi se vendi i tij ka gisht në sulm dhe e dënoi atë. “Hetimet do të tregojnë se [kush e ka kryer], sepse edhe ne po i bëjmë hetimet tona. Kemi dyshime të caktuara, porse hetimet do të tregojnë se kush e ka urdhëruar atë sulm”, tha Vuçiq. Në ditët pas sulmit, autoritetet e Kosovës kryen disa aksione në veri, gjatë të cilave konfiskuan armë, municione e pajisje të tjera ushtarake. Nga dhjetë të shoqëruar në polici si të dyshuar për përfshirje në sulm, dy u dërguan në paraburgim për një muaj. Ambasadori i Shteteve të Bashkuara në Prishtinë, Jeffrey Hovenier, tha më 2 dhjetor se është herët të dihet se kush është fajtor për sulmin dhe se në këtë fazë nuk mund të përjashtohet asnjë grup dhe asnjë shtet. “Shtetet e Bashkuara mbështesin një hetim gjithëpërfshirës. Ne u kemi ofruar autoriteteve të Kosovës mbështetje të plotë në këtë hetim. Mendojmë se është e rëndësishme që autorët, të identifikohen dhe të mbahen përgjegjës”, tha Hovenier. Njësoj edhe Bashkimi Evropian e dënoi sulmin dhe ofroi ndihmë në hetimin e tij.
Qeveria e Kosovës konfirmoi për programin Expose të Radios Evropa e Lirë se hetimin janë duke e bërë institucionet e vendit. Zëdhënësi Përparim Kryeziu tha se ato janë në komunikim të vazhdueshëm me partnerët ndërkombëtarë dhe se do të mund të ndihmohen edhe prej tyre. Presidentja e vendit, Vjosa Osmani, tha se gjatë një vizite në Bruksel, këtë javë, ka kërkuar bashkëpunim me faktorin ndërkombëtar në hetimin e sulmit. Ajo, po ashtu, tha se u ka prezantuar zyrtarëve evropianë dëshmitë për “lidhjet e Serbisë” me sulmin, por nuk i specifikoi ato. Gjatë një debati në Komisionin për Politikë të Jashtme të Parlamentit Evropian, disa deputetë shprehën solidaritet me Kosovën, por thanë se duhet të shohin më shumë prova për përfshirjen e Serbisë. Disa si austriaku Thomas Waitz vunë në pah edhe nevojën për hetim ndërkombëtar.
Mark Ellis, drejtor ekzekutiv i Odës Ndërkombëtare të Avokatëve, me seli në Londër, thotë se mbështet idenë e një hetimi të tillë, në mënyrë që “situata të mos përshkallëzohet në diçka shumë më serioze”. “Unë nuk mendoj se kërkesa e Kosovës për ndonjë lloj përfshirjeje ndërkombëtare, është shenjë dobësie. Kjo është një situatë, në të cilën autoritetet ndërkombëtare duan që tensionet të mbahen në minimum dhe të ketë një vlerësim shumë objektiv për atë që ka ndodhur. Sepse, tash për tash, Serbia thotë se nuk është e përfshirë, ndërsa autoritetet e Kosovës thonë që po. Ndaj, mënyra më e mirë për të dalë nga kjo rrugë pa krye, është që të bëhet një vlerësim i pavarur, faktik dhe objektiv i asaj që ka ndodhur”, thotë Ellis për Exposenë. Ellis thotë se Kosova ka disa partnerë ndërkombëtarë që mund të jenë të paanshëm dhe të ofrojnë ndihmë në hetimin e sulmit në Ibër-Lepenc – qofshin ato Shtetet e Bashkuara, misioni i BE-së për sundimin e ligjit, EULEX, apo misioni paqeruajtës i NATO-s, KFOR. Kohëzgjatja e hetimeve thotë se nuk duhet të kufizohet, por të jetë aq sa është e nevojshme për të mbledhur prova dhe informacione të mjaftueshme. “Nuk mendoj se duhet një periudhë jashtëzakonisht e gjatë. Duhen vetëm përpjekje të përqendruara, me burimet dhe ekspertizat që posedojnë SHBA-ja dhe BE-ja”, thotë Ellis. Ish-zyrtari i NATO-s, Jamie Shea, thotë se me ngritjen e aktakuzës për sulmin në Banjskë, autoritetet e Kosovës kanë treguar se mund të bëjnë hetime profesionale. Por, thekson se sulmi në Ibër-Lepenc është më i turbullt.
“Padyshim që çdo ndihmë nga komuniteti i jashtëm është e dobishme. Bashkëpunimi nga Vuçiqi në Beograd do të mirëpritej po ashtu. Ai e mohon përfshirjen e Serbisë në këtë incident dhe, natyrisht, i hedh poshtë akuzat se ai është ideuar në Beograd. Tani për tani, duhet besuar fjalëve të tij, por çdo ndihmë që ai mund të ofrojë, do të ishte e dobishme”, thotë Shea për Exposenë. Shea shpreh bindjen se incidentet e tilla kanë për qëllim ta prishin procesin e dialogut mes Kosovës dhe Serbisë për normalizimin e marrëdhënieve. Ai thotë se ato shpesh ndodhin në kohën kur Bashkimi Evropian është duke përgatitur rundin e radhës të bisedimeve. Kështu, sipas tij, ishte edhe rasti i fundit. Vetëm tri ditë pas sulmit në Ibër-Lepenc, Kurti dhe Vuçiq ishin në Bruksel, ku zhvilluan takime të ndara me shefen e re të politikës së jashtme të BE-së, Kaja Kallas. Ndonëse BE-ja tha se takimet nuk ishin pjesë e dialogut për normalizimin e marrëdhënieve, Shea thotë se pala kosovare duhet të ketë kujdes që udhëheqja e re evropiane të mos ftohet nga procesi, si pasojë e refuzimit të saj për t’u takuar me palën serbe. “Unë shpresoj se do të mbizotërojnë kokat e mençura dhe do ta ndajnë dialogun nga ky incident, derisa hetimet vazhdojnë. Gjëja e fundit që dëshironi, është t’i lejoni sabotuesit t’i arrijnë lehtësisht qëllimet e tyre politike. Pra, atyre nuk duhet t’u jepet fitore e lehtë në këtë aspekt”, thotë Shea. Kurti dhe Vuçiq u takuan për herë të fundit në shtator të vitit të kaluar, kur biseduan për mënyrat e zbatimit të Marrëveshjes së Ohrit për normalizimin e marrëdhënieve. Pak ditë pas atij takimi ndodhi sulmi në Banjskë, ku grupe të armatosura serbësh sulmuan Policinë e Kosovës dhe vranë një oficer. Kurti, pastaj, e kushtëzoi pjesëmarrjen në takim me Vuçiqin me dorëzimin nga Serbia të Millan Radoiçiqit, i cili e pranoi përgjegjësinë për organizimin e sulmit në Banjskë. Gati një vit pas këtij sulmi, Prokuroria Speciale e Kosovës ngriti aktakuzë kundër 45 personave të nacionalitetit serb, përfshirë Radoiçiqin. Kurti: Pa dorëzimin e Radoiçiqit s’ka mirëbesim në dialog
Çka thuhet në aktakuzën për Banjskën?
Prokurori i rastit, Naim Abazi, tha atëkohë se falë bashkëpunimit ndërkombëtar me SHBA-në, me shtete të BE-së dhe të tjera, prokuroria ka arritur të sigurojë “prova që ndihmuan në ngritjen e kësaj aktakuze të fuqishme”. Ellis përmend si shembuj disa sulme nga lufta në Ukrainë dhe konfliktet në Lindjen e Mesme, ku hetimet ndërkombëtare janë treguar të dobishme. “… sepse, ato kanë siguruar një vlerësim të paanshëm dhe objektiv të ngjarjeve që kanë ndodhur. Është e rëndësishme që ato ngjarje të mos përdoren për manovra politike nga palët e kundërta në konflikt”, thotë Ellis. Derisa punimet për riparimin e dëmeve në kanalin e Ibër-Lepencit vazhdojnë, banorët lokalë jetojnë me frikën se kur mund të ndodhë sulmi i radhës. Me gjithë përpjekjet e Radios Evropa e Lirë, ata nuk pranuan të flisnin para kamerës, por thanë se janë të shqetësuar për sigurinë e tyre. Mes kësaj rrëmuje, çdo mesazh i autoriteteve u duket si premtim i zbrazët. REL
Valona Tela",https://kohajone.com/aktualitet/sulm-faj-akuza-thirrje-per-hetime-te-pavarura-ne-iber-lepenc/,Topicality,
181,"Dhjetori i festave, çel siparin në Sarandë me fëmijët, për të kulmuar në një natë magjike","Dhjetori i festave çel siparin edhe në Sarandë, duke ftuar të parët në këtë skenë fëmijët, llamburitjen më të bukur të gësimit që sjelli ky muaj festash. Kreu i ekzekutivit, Edi Rama ka ndarë në rrjetet sociale një video, përmes së cilës përcillet e plotë kjo çelje e sezonit të festave të fundvit në qytetin bregdetar. Fëmijë me veshjet festive dhe me kandilë në duar vrapojnë për të sjellë lajmin e mirë, atë të ardhjes së festave. Ata e hapën festë, për t’u bërë pjesë e saj së bashku me prindër, vëllezër e motra, me gjithë qytetin e Sarandës që u bë pjesë e kësaj panorame festive. Kryetari i bashkisë së këtij qyteti, Oltion Çaçi, i shoqëruar edhe nga drejtuesi politik i qarkut Vlorë i Partisë Socialiste, Bledi Çuçi iu bashkuan skenës magjike, ku fëmijët dhe muzika sollën atmosferën festive plot gëzim dhe dashuri. Çaçi bashkë me fëmijët bënë numërimin mbrapsht nga dhjeta te numri një duke shenjuar momentin kulmor të ndezjes së dritave të pemës së Krishtlindjes dhe Vitit të Ri në qytetin bregdetar. Fëmijë dhe qytetarë u mbldhën në sheshin qendror të qytetit të Sarandës, duke festuar ndezjen e dritave shumëngjyrëshe si dhe duke shijuar shfaqjen me këngë e kërcime. Dekori i këtij viti është shtrirë gjithashtu përtej qendrës dhe këtë vit ka risi që mbeten për t’u zbuluar si nga banorët, ashtu edhe turistët e shumtë që vizitojnë këtë qytet bregdetar në çdo periudhë të vitit. AV",https://kohajone.com/aktualitet/dhjetori-i-festave-cel-siparin-ne-sarande-me-femijet-per-te-kulmuar-ne-nje-nate-magjike/,Topicality,
182,"Katastrofa e Chernobyl 1986, çfarë ndodhi në Shqipëri, cilat qytete e zona të vendit u prekën më shumë?","Mesnata e 25-26 prillit të vitit 1986 mund të konsiderohet si një nga netët më katastrofike në historinë e shekullit të 20-të! Një prej reaktorëve të centralit bërthamor që prodhonte energji në veri të Ukrainës shpërtheu papritur duke shkaktuar viktima e duke ngritur lart një re të dendur radioaktive. Ky aksident konsiderohet si një prej katastrofave më të rënda në histori si për pasojat, ashtu edhe për numrin e viktimave. Reja e dendur radioaktive nisi të shpërndahej në Rusi e Ukrainë për të vijuar më pas edhe Francë, Itali e deri në Shqipëri. Ky aksident konsiderohet si një ngjarje që ndryshoi rrjedhën e historisë. Helmimi radioaktiv dhe rrezikshmëria që sillte energjia bërthamore bënë që shumë shtete t’i largoheshin kësaj teknologjie për prodhimin e energjisë. Emisioni ‘DOSJA E’ në SCAN TV ka transmetuar raporte ekskluzive dhe dëshmi që vijnë për herë të parë në ekranin shqiptar lidhur me atë që ka ndodhur në javët e ankthit që mbërthyen Shqipërinë e vitit 1986… “Ashtu si shumë vende të tjera, Shqipëria e mësoi me vonesë lajmin për katastrofën që kishte ndodhur në Cernobil natën e 25-26 prillit 1986. Aparaturat e matjeve rutinore të vendeve europiane kishin arritur të kapnin radioaktivitet të shtuar duke ngritur alarmin për atë që kishte ndodhur, një alarm që arriti përmes medias në Tiranë, shumë më herët sesa reja radioaktive” shprehet profesor doktor Edmond Panariti, asokohe pjesë e grupit të punës që u ngrit për përballimin e emergjencës. Disa eksperimente bërthamore globale që ishin kryer në mesin e viteve ’70 kishin bërë që Shqipëria asokohe të ngrinte një rrjet të tërë monitorimi periodik të nivelit të radioaktivitetit. Rrjeti i monitorimit periodik të radioaktivitetit, i cili ekzistonte prej vitit 1977, përfshinte 11 pika kontrolli të ngritura nga Instituti i Fizikës Bërthamore në Bashkëpunim me Ministrinë e Mbrojtjes, përmes të cilave bëhej marrja e përditshme e mostrave të ujit nga lumenjtë, sidomos të atyre që komunikonin me territore të shteteve të huaja si dhe të ujit të detit. Njëkohësisht bëhej mbledhja e depozitimeve atmosferike në dy pika në Tiranë dhe Korçë. Mostrat ujore dhe ato të depozitimeve atmosferike silleshin çdo dy javë në Institutitin e Fizikës Bërthamore ku përcaktohej niveli dhe përmbajtja e radioaktivitetit me një sistem matës të ndjeshëm. Ky lloj kontrolli për kushte normale cilësohej si i mjaftueshëm dhe i ngjashëm me atë që bënin vende e tjera. Veç matjeve që bënte Instituti i Fizikës Bërthamore një sistem i tërë pajisjesh dozimetrike më pak të ndjeshme ishin të shpërndara në të gjithë vendin dhe ato përdoreshin nga ushtria. Krahas sistemit të monitorimit, Shqipëria kishte miratuar në vitin 1985, vetëm 1 vit para aksidentit teknologjik të Cernobilit edhe një plan emergjence në raste sulmi bërthamor. E ky plan emergjence do të vihej në zbatim në fillimin e majit të vitit 1986, si rrjedhojë e ndryshimit të papritur. “Lajmi e kishte marrë dhenë në një rrugë tjetër. Radiokativiteti kishte nisur të shfaqej në ato shtete rreth: Austri, Çeki, Poloni. Lajmi doli në media, që ka ndodhur, kjo etj . Një komunikim me agjencinë ndërkombëtare të energjisë atomaike dhe ata na informuan” tregon Prof.dr Përparim Fuga, ish drejtor i Institutit të Fizikës Bërthamore, asokohe pjesë e grupit të punës që ishte ngritur për përballimin e emergjencës. “Shërbimi suedez dhe norvegjez dha alarmin sepse bashkimi sovjetik i asaj kohe as nuk kishte ndërmend ta bënte publike dhe gjithçka ishte ruajtur në një sekret hermetik. Nuk donte që bota ta merrte vesh këtë incident të rëndë bërthamor. Por kjo ishte e pamundur, pasi pas matjeve në ajër nga shërbimet e Suedisë dhe Norvegjisë u lajmërua. Kështu, ky sekret nuk mbahej dot më i fshehur prandaj Bashkimi Sovjetik u detyrua të lajmëronte fillimisht Agjensinë e Energjisë Atomike në Vjenë dhe të shpallte një aksident të rëndë bërthamor në centralin e Çernobilit. Fatkeqësisht erërat ndryshuan drejtim. Pra në datën 27, 28, 29 Prill erërat lëvizën kryesisht drejt perëndimit dhe veriut dhe më pas reja radiokative nisi të lëvizë në Europën Juglindore” tregon Pr.dr Edmond Panariti. “Instituti që më herët, me të marrë vesh për aksidentin, kishte filluar të merrte disa masa, pavarsisht se nuk kishte ndonje përvojë, apo eksperiencë. Kishte filluar të merrte kampione ajri. Të cilat me anë të një pompe ajri, të cilat futeshin në filtra dhe mateshin çdo ditë, që nga data e aksidentit nisi ky monitorim nga instituti. Në maj filtri shfaqi radioaktivitet” tregon prof.dr.Përparim Fuga Ardhja e resë radioaktive nga Cernobili në Shqipëri Lajmi se mbi Shqipëri mbërriti reja radioaktive e Cernobilit shkaktoi jo pak ankth në popullatë, por edhe te udhëheqja e kohës. Duke ndjekur planin e emergjencës, u ngrit menjëherë Komisioni i Mbrojtjes së Mjedisit. “Institucioni kishte tre rrjete monitorimi, (që nuk ishin të ngritura për aksidentin, por për qëllime të tjera), rrjetin e emeregjencave që konsitonte në monitorimin e ajrin, (duke marrë kampione ajri dhe matje radioaktiviteti). Pas këtij aksidenti ky rrjet u zhvillua dhe u ndërtuan 5 stacione. Një Kukës, Shkodër, Korçë, Tiranë në Vlorë e Gjirokastër, të cilat masnin radioaktivitetin e ajrit dhe e transmetonin në kohë reale. Kishte rrjetin e matjeve ambjentale, ishin 11 pika të vendosura në reparte ushtarake buzë lumit ku merreshin kampionet dhe një herë në dy javë analizoheshin në Institutin e Fizikës Bërthamore. Ky ishte një tregues shumë i mirë sepse në mënyrë të vazhdueshme matej radioaktiviteti. Pse në ujra? Sepse gjithçka shkonte në lumej ose në det. Dhe rrjeti i tretë ishte rrjeti i matjeve të dozimetrisë të punonjësve që ishin të angazhuar në veprimtari në fushën e fizikës bërthamore. Këto 3 rrjete u aktivizuan menjëherë” tregon pr.dr Përparim Fuga. “Unë kam qenë në atë kohë punonjës kërkimor shkencor në Insitutin e Kërkimeve Veterinare në një sektor që kishte emërtimin e Radiobiologjisë së Rrezatimeve. Në atë kohë ne kemi pasur struktura të posaçme që merreshin me studimet e ndotjes radioaktive,  rrezatimit jonizues në rastin e një lufte bërthamore. Kjo luftë nuk ndodhi ndonjëherë, por ndodhi ky shpërthim që mund të themi ishte një mini luftë bërthamore, pasi metodologjia e trajtimit është e njëjtë, prandaj ne ishim të parët në radhë të kësaj historie. Kemi bashkëpunuar ngushtë me Insitutin e Fizikës Bërthamore, për të cilët kam një konsideratë të veçantë për fizikantët që u morën me matjet dhe studimet e radioaktivitetit në tokë, ujë, ajër dhe ushqim pasi qartazi reja radioaktive na përfshiu” shprehet pr.dr. Edmond Panariti. Këshilli i Ministrave kërkoi menjëherë një raport për situatën e radioaktivitetit në Shqipëri. Ja se si e përshkruan situatën Ministri i Shëndetësisë Ajli Alushani që drejtonte Komisionin e Mbrojtjes së Mjedisit në një raport që mban datën 3 maj 1986. “Lidhur me avarinë e centralit bërthamor sovjetik, kontrolli i filluar menjëherë nga Instituti, ka treguar se deri në orën 14 të datës 30.4.1986 nuk u ndje ngritje aktiviteti radioaktiv. Në matjet e datave 1 dhe 2 maj të këtij muaji rezulton një nivel radioaktiviteti 2 deri 3 herë më i lartë se niveli bazë. Kjo është shumë më e ulët se niveli i rrezikshmërisë” shkruhej në dokument. Në mbasditen e datës 2 maj 1986 ky nivel arriti 10 fishin e nivelit bazë. Në këtë situatë, Komisioni i Mbrojtjes së Mjedisit duke u mbështetur në këto të dhëna pasi dhe në tërheqjen e mendimeve të specialistëve arriti në përfundimet e mëposhtme: -Aktualisht ky nivel ndotës nuk paraqet probleme shqetësuese për mjedisin dhe gjendjen shëndetësore të popullatës. -Ecuria e nivelit të ndotjes në ditët e ardhshme tani për tani mbetet i panjohur prandaj Instituti i Fizikës Bërthamore po vazhdon vrojtimet për të dhëna të sakta, ndërsa rrjeti i vëzhgimit radioaktiv në rrethe kryen matjet orientative të përditshme. Duke u ndodhur përpara kësaj situate Komisioni i Mbrojtjes së Mjedisit vendosi të merren këto masa: 1-Të informohet popullata nëpërmjet organeve të shtypit, të radios dhe televizionit për të patur njohuri më të qarta mbi këtë problem. 2-T’i rekomandohet popullatës pastrimi me ujë të rrjedhshëm i zarzavateve të freskëta, mënjanimi i përdorimit për pirje të ujit nga burimet e hapura dhe rezervuaret. Kufizimi i qëndrimeve të gjata të grave shtatzëna dhe fëmijëve të vegjël në mjediset e hapura. 3-Për disa produkte ushqimore që do të importohen nga vendet që kanë deklaruar ndotje të rëndësishme, para se t’i jepen për konsum popullatës, Instituti i Fizikës Bërthamore do të bëjë analizën për prezencën dhe nivelin e lëndëve radioaktive. 4-Në formë sondazhi do të merren analiza të ujit, tokës e bimësisë në disa rrethe për t’u analizuar në Institutin e Fizikës Bërthamore. Kryetari i Komisionit Qëndror të mbrojtjes Mjedisit Ajli Alushani Tiranë 3 maj 1986. /// Krahas raportit nga Kreu i Komisionit të Mbrojtjes së Mjedisit, qeveria e kohës kërkon informacione edhe nga Instituti i Fizikës Bërthamore. Po me datën 3 maj 1986, Instituti i drejtuar asokohe nga fizikanti Skënder Koja informon Këshillin e Ministrave lidhur me lëndën radioaktive që ndodhej edhe në qiellin e Shqipërisë, duke evidentuar natyrën dhe rrezikshmërinë e tyre. Instituti në këtë raport kërkonte që të tregohej maturi me reagimin pasi situata nuk ishte alarmante sa e mendonte Komiteti i Mbrojtjes së Mjedisit dhe madje jepte edhe shembuj duke thënë se kjo nuk ishte hera e parë që Shqipëria përballej me një problematikë të tillë. Kërkesa e institutit ishte që që popullata të mos alarmohej. “Këto rritje duhen konsideruar shumë të vogla po të kemi parasysh se normat ndërkombëtare vlerësojnë si preokupante për popullatën një rritje prej 100 herësh kundrejt nivelit bazë natyrore. Madje dhe rritja prej 100 herësh mund të shkaktojë problem serioze vetëm po të vazhdojë për një kohë të gjatë prej shumë javësh. Po të nisemi nga kjo logjikë, duhet qendruar në mendimin se nivelet e regjistruara sot nga ne nuk përfaqësojnë asnjë rrezik. Problemi që mbetet i panjohur është ai i dinamikës që do të pësojë situata në ditët e ardhme. Për këtë mund të bëhet ky parashikim. Duke u nisur nga fakti se brumi i ndotjes radioaktive është mbyllur, situata e përgjithshme duhet të vijë duke u përmirësuar. Nëqoftëse ndonjë kombinim i disfavorshëm faktorësh meteorologjikë do të çojë në rritje, kjo e fundit duhet të jetë e vogël dhe afatshkurtër. Prandaj mendojmë se nuk ka asnjë arsye për t’u shqetësuar. Lidhur me informatat e huaja mbi disa udhëzime për popullatën të cilat janë dhënë edhe nga ne, ato duhen intepretuar si më poshtë: Ekziston teorikisht një probabilitet që rrezatimi bërthamor të shkaktojë ndryshime gjenetike. Për nivelet e përmendura më sipër, këto mundësira janë tepër të papërfillshme, por normat morale të mjekësisë siç dihet kanë për detyrë të mënjanojnë çdo faktor dëmtues që mund të shmanget. Në të vërtetë faktorët e tjerë që provokojnë ndryshime gjenetike si substancat kimike etj. Janë shumë më të rëndësishme se sa ky faktor i ri që u shfaq këto ditë dhe që do të jetë krejt provizor” shkruhej në raport. Parashikimi i kreut të Fizikës Bërthamore, Skënder Koja në këtë raport do të rezultonte i saktë sepse faktori i ri rezultoi të ishte krejtësisht provizor. Por në shkresën e Kojës kuptohet një shqetësim tjetër, ai që kishte kaluar më herët Shqipëria, në vitet 1976-1977 kur Kina kishte bërë prova bërthamore. “Sasia e lëndëve radioaktive që është lëshuar në atmosferë nëpërmjet provave bërthamore që vazhduan deri pak vite më parë është qindra herë më e madhe se sa sasia që është lëshuar nga ky aksident. Dhe megjithatë, anjëhere nuk janë bërë paralajmërime alarmante për popullatën. Vetë instituti jonë ka regjistruar një rritje shumë të madhe të sasisë së radioaktivitetit në vitet 1976-1977 pas provave kineze në atmosferë megjithë largësinë e madhe të vendit të eksplozionit” shkruhej në raportin e Kojës, ku duket qartë tendenca për të mos krijuar panik të mëtejshëm në Shqipërinë e mbërthyer nga frika, ashtu si pjesa tjetër e botës. Cilat qytete dhe zona të Shqipërisë u prekën më shumë nga radioaktiviteti i Çernobilit “Ka përshkruar kryesisht territoret e Shqipërisë veri-lindore dhe juglindore, ndërsa më pak e prekur ishte pjesa perëndimore e vendit. Por veri-lindja dhe jug-lindja kanë qenë të prekura mjaft. Nisur edhe nga relievi kryesisht i thyer malor, reja kishte tendencën të përplasej me pllajat e larta me terrenet malore. Në atë kohë për fat të keq ka pasur edhe rreshje lokale kështuqë u zhvillua ajo që quhet “Fenomeni i Njollës së Leopardit”. Pra aty ku kishte rreshje kishte ndotje të madhe dhe aty ku nuk kishte rreshje nuk kishte ndotje në nivele të larta. Niveli më i lartë regjistruar dhe i raportuar i radioaktivitetit në atë kohë ishte në Rajs të Librazhdit. E gjithë Zona e Librazhdit le të themi në datat 6-7 maj 1986 pati reshje dhe pati depozitime të larta të jodit radioaktiv, që ishte dhe elementi kryesor i zbërthimit radioaktiv që mbërriti në Shqipëri, por në nivele të ulta pati edhe element si ceziumi 134, ceziumi 137, stroncium 189, por 90% të ndotjes kemi pasur jod radioaktiv” tregon pr.dr Panariti. “Pozitiv ishte fakti që ne patëm një mbrojtje, qoftë për shkak të distancës nga vendi i aksidentit, por në mënyrë të veçantë nga alpet, terreni malor, bëri që reja radioaktive të orientohet kryesisht në zonën verilindore dhe e preku shumë pak pjesën e Shqipërisë qendrore dhe juperëndimore. Radioaktiviteti u shfaq në bimë, ujë, ajër në produkte të ndryshme dhe menjëherë u morën masat e mundshme që mund të merreshin në atë kohë” tregon pr.dr Përparim Fuga. Fenomeni i ndotjes së qumështit. Data 5 maj shënon një pikë kthese në impaktin që reja radioaktive pati në Shqipëri. Situata bëhet alarmante për faktin se për herë të parë në Librazhd reshjet e shiut kishin bërë që grimcat radioaktive të  zbrisnin poshtë dhe përmes barit të kalonin te bagëtitë e më pas të qumështi që ato prodhonin, duke përbërë rrezik për popullatën. Ja si përshkruhet situata në informacionin numër 3 të Komisionit Qendror të Mbrojtjes së Mjedisit. Informacion numër 3 Komisioni qendror i mbrojtjes së mjedisit u mblodh me datë 5 maj ora 18:00 për të shqyrtuar ecurinë dinamike të ndotjes së mjedisit deri në orën 16:00 të datës 5 maj dhe arriti në këto përfundime. Matjet e kryerja nga Instituti i Fizikës Bërthamore në orë 16:00 të datës 5 maj, tregojnë një rritje të radioaktivitetit të depozituar në sipërfaqen e tokës. Matjet absolute në mostrat e qumështit të marra në tregun e Tiranës dhe në fermën e Selitës treguan vlera prej rreth 400 bekerel, të cilat kundrejt normës maksimale të lejuar 9 mijë bekerel, konsiderohet i ulët. Mostrat e qumështit të marra nga ushtria në Rajcë të Librazhdit dhe e matur në Institutin e Fizikë Bërthamore pas orës 16:00 të datës 5 maj treguan një nivel të lartë radioaktivitetit prej 13 mijë bekerel që është rreth 45% mbi normën maksimale të lejuar për kushte të jashtzakosnhme. Këto dukuri të papritura mesa duket shpjegohen me shirat që kanë rënë në zonën e Rajcës gjatë dy ditëve të kaluara. Por duke patur parasysh parashikimin e motit, reja radioaktive që ka qendruar mbi vendin tonë këto ditë pritet të largohet dhe situata e përgjithshme e atmosferës duhet të vijë duke u përmirësuar. Megjithatë për rastin e jodit në qumësht, për shkak se efekti i tij lidhet jo me gjëndjen e atmosferës, por me atë të shkallës së kontaminimit të barit, mundet që niveli të vazhdojë rritjen përkohësisht. Duke pasyur parasysh këtë situatë komisioni arriti në këto përfundime: Situata po ndiqet në vazhdimësi dhe për përfundimet  do ju njoftojmë. “Padyshim ishte njëherë ndotja e ajrit, por ishte diçka që kaloi shpejt sepse për fat nga data 4-5 pati reshje të dendura që në një mëyrë ose tjetë, aurezolet i ulën në tokë dhe ndoqën një rrugë tjetër jo nëpërmjet frymëmarrjes. Ndërkohë në produktet ushqimore u dhanë udhëzime të qarta si duhet të laheshin e pastroheshin çfarë të pihet e çfarë jo. Për qumështin që ishte sensitiv, të dhënat e asaj kohe tregonin se 90% e qumështit vinte nga pjesa jugore dhe perëndimore e Shqipërisë dhe të gjithë e dimë se kryesisht në atë kohë kemi konsumuar qumësht pluhur që s’kishte të bënte me Cernobilin, por në ato raste kur kishte nivele të larta ndaloheshin për t’u përdorur.Ky ishte një efekt dhe u përballua dhe unë do të thosha se u përballua me sukses kur nuk kishim përvojë, por edhe me kufizime aparaturash” tregon pr.dr Përparim Fuga “Ne kemi pasur një problem shumë të madh për të përcaktuar nivelin më të madh të lejuar. Kush do ishte niveli që do quhej i rrezikshëm ose jo. Ne ishim totalisht në errësirë sepse në manualet e ushqimit të asaj kohe as që ishte menduar të vendoseshin kufij të lejuar për ndotjen radioaktive. Behej fjalë pë ndotjen bakteriale, insekticide, pestidcide, por për ndotjen radioaktive nuk ishte menduar ndonjëherë. Kështuqë ne duhet të përcaktonim me dakordësi brenda komitetit se kush do ishte niveli makismal i lejuar mbi të cilat do vendosnim pragun: ç’është mbi këtë nivel, duhet shkarkuar/ asgjesuar dhe çfarë ishe poshtë mund të përdorej për konsum publik. Ishte një debat i madh. Gjetëm një material referues provizor që e lëshoi Organizata Botërore e Shëndetësisë, e cila vetë ishte e papërgatitur për të mbajtur një qëndrim në këtë situatë. Aty përcaktohej për jodin 131 dhe jodin 125 niveli 2000 bekerel (njësi matëse për radioaktivitetin specifik për litër qumësht). Nëse do thuhej tani që niveli maksimal i lejuar është 2000 bekerel do përbënte një skandal në kohën që jetojmë sepse agjensia amerikane e ushqimit dhe barnave ka përcaktuar si nivel të lejuar aktualisht vlerën 150 bekerel, pra përtej këtij niveli duhen marrë masa të menjëhershme. Ndërsa ne në atë kohë i lejuam vetes luksin që të kishim këtë nivel të rekomanduar nga OBSH. Dhe këtë përdorëm si nivel për të vendosur nëse ushqimi duhet konsumuar ose jo. Por edhe pse ishte nivel i lartë, disa herë e kemi kapërcyer me matjet tona. Mesa më kujtohet në Rajs të Librazhdit, kemi pasur vlera të radioaktivitetit që kanë shkuar edhe në 6000 apo 7000 bekerel për litër qumësht. Ndërsa në mish, pjesa më e rrezikuar ishte ajo e muskujve të qafës të bakëtive, sepse aty përqëndrohej gjendra teroide, ku kishte nivele shumë të larta. Kur çuam monstrat në spitalin e Tiranës, në laboratorin “Tetra 1” që merrej me realizimin e grafive të pacientëve me tiroide, shinografia ishte alarmante, pasi bëhej fjalë për solucione të holluara radioaktive në brendësi të mishit. Ndaj u dha urdhëresë që të hiqej dhe groposej menjëherë pjesa e qafës së të gjitha bakëtive që sakrifikoheshin për ushqim. Kjo u zbatua padyshim në thertoren e Tiranës kjo u zbatua, ndërsa në thertoret e Shqipërisë nuk jam i sigurt nëse është zbatuar, mbetet për t’u parë. Shpresoj të jetë zbatuar, pasi nëse është konsumuar mishi në pjesën e qafës është njësoj si të jetë pirë solucion radioaktiv sepse i tillë ka qenë përqëndrimi i jodit radioaktiv” tregon Prof. Dr Edmond Panariti Situata e problematikës me konsumin e qumështit të bagëtive të imëta do të zgjaste deri më datën 19 maj 1986, kohë kur do të shënoheshin nivele të ulëta të jodit në qumësht, duke e bërë të panevojshëm ndalimin e konsumit të tij në Shqipëri. Në atë kohë nuk do të mungonin as përplasjet mes specialistëve për nivelin e matjeve, ku do të pranoheshin gabime me nivelin e rrezatimit në produkte, por që zyrtarisht në fund u arrit në konkluzionin se edhe pse matjet ishin bërë gabim për qumështin, sërish edhe me matjet e reja vendimi për të ndaluar konsumin e tij do të ishte i pashmangshëm. “Në fillimet e veta vështirësia kryesore ishte paniku që u krijua, të gjitha këto ndikonin, mungesa etj, por mungesa më e madhe ishte mungesa e standardeve. Nuk kishte standard me të cilat të bëje matjet. Për qumështin ishte më lehtë se e ndërtojë standarin me ujë, por për bimët, mishin ishte e vështirë që të ndërtoje standarde dhe të bëje matje. Kjo mund të ketë sjellë devijime nga vlera e matur te e sakta, por me kalimin e kohës u eleminuan dhe matjet u konsoliduan. Fakt është që Në përfundim të gjithë kësaj që zgjati rreth 1 muaj me instentitet të lartë agjencia ndërkombëtare e energjisë atomike i dha matjet standarde dhe ato u konvertuan me ato që kishim bërë ne.Po ashtu ka botime të autorve shqiptar dhe të huaj që tregojnë një kovergjencë midis rezultateve të arritura nga punonjësit e institutit dhe matjeve të bëra në vende fqinje si Greqia ” tregon pr.dr. Përparim Fuga. Por ndërsa në këtë periudhë emergjenca kishte kaluar dhe reja radioaktive nuk përbënte më rrezik për të dëmtuar përmes rrugëve ajrore, por vetëm përmes grimcave që ishin depozituar në tokë pas reshjeve të shiut, vendi gjendet përballë një sfide të re; asaj të tregtisë. Shumë vende lindore nuk po arrinin të eksportonin mallra në vendet e paprekura me argumentin se ato ishin të kontaminuara. Pjesë e ndalimeve u bë edhe Shqipëria, e për këtë qëllim organet e tregtisë kërkonin që të pajiseshin me dëshmi nga Instituti i Fizikës Bërthamore që produktet që po eksportoheshin nuk kishin lëndë radioaktive. Emergjenca dhe ankthi në Shqipëri do të zgjaste deri në fund të muajit maj. Por sfida e re do të ishte ajo e radioaktivitetit që kishte zbritur në tokë. E një prej problemeve që pranohet në një raport përmbledhës të 22 shtatorit 1986, ku jepet përmbledhja e ecurisë së radioaktivitetit në periudhën qershor-shtator 1986 është ajo e bimëve mjekësore që rezultonin të vetmet që shfaqnin problem. Problemi me eksportin e bimëve mjekësore “Një nga llojet e eksporteve me vlerë për Shqipërinë e asaj kohe ishte eksporti i bimëve medicinale që territori ynë kam me shumicë. Konkurenca jonë kryesisht ishte me vëndet e Jugosllavisë, të cilat po ashtu kishin bimë medicinale dhe eksportonin. Rrethanat e prunë që territori i Jugosllavisë të kontaminohej më shumë se i joni dhe produktet e tyre u bllokuan. Te ne siç e thashë zona veri-lindore Kukës, Peshkopi, Librazhd ishte ajo që u kontaminua më shumë. Eksportet tona, dy a tre anijet e para që nisën drejt Gjermanisë u kthyen dhe nuk arritën ta shkarkojnë mallin atje se ishin në nivel më të lartë se ai i lejuari i rrezatuar. Aty ju dha Institutit edhe detyra e dytë që ishte të matej radioaktiviteti i bimëve medicinale që do eksportoheshin. Por kjo nuk ishte e lehtë sepse mungonte përvoja, ishte grumbulluar ca përvojë nga qumështi dhe produkte të tjera, por ishte gjë tjetër. Përgjegjësia ishte e madhe sepse bëhej fjalë për mijëra ton, që bënin rrugë dhe ishte keq të ktheheshin pas. E treta nuk kishim etalone, përdorej përvoja e teknikës montecarlo. Pra u bë një kalkulim që bëri të mundur llogaritjen mes kampionëve të bimëve medicinale me një kampion uji, kush ishte dallimi që mund të vinte prej përbërjes, dhe filluan matjet. Filluan por ishin të kufizuara në numër, sepse ishte një aparat i vetëm, për një kohë të gjatë matjeje, kështuqë mund të bëje disa matje në ditë, ndërkohë anija kishte mijëra ton. Volum shumë i madh pune për t’u përballuar. Ishte shumë e vështirë. Këtu lindi ideja e krijimit të një grupi të dytë, të cilët, duke marrë një sasi materiali të matur saktë me këtë mënyrën e parë, me kampione të veçantë arritën që të bëjnë matje në volume të mëdha. Ndërtuan disa thasë me bimë medicinale të cilave ju njihej radioaktiviteti dhe u përdorën si entalone për të matur pastan në mëyrë rifugio. Matje kamioni, matej në vapor, e gjithë sasia. Kjo e lehtësoi shumë punën e shpejtoi. Problemi megjithatë për ne mbetej, sa të sakta ishin matjet. Pasi e kishim marrë një “goditje” nga  periudha e mëparshme që patën disa diferenca. Në përfundim pas një muaji, erdhë rezultatet e para. Të gjithë vaporët u shkarkuan, dhe diferenca e matjeve tona me ato gjermane ishte shumë e vogël, rreth 6%. E mbaj mend shumë mirë, se ishte e vogël për matje të kësaj natyre. Nga kjo anë mund të themi që aksidenti ishte me përfitim ekonomik, sepse me sa mbaj mend ishte një shifër disa miliona dollarë që u përfitua për shkak se konkurentët humbën terren prej ndotjes së lartë që kishin, ndërsa ne përfituam nga kjo dhe matjet e sakta që kishim” shprehet pr.dr Përparim Fuga. Eksperimenti pak i njohur shqiptar për radioaktivitetin në vitin 1987! Krahas monitorimeve të vazhdueshme të nivelit të radioaktivitetit në vend, Shqipëria nuk u ndal në marrjen e masave parandaluese dhe menazhuese për rrezatimin që kishte pasur, por i zhvilloi edhe më tej studimet. Edmond Panariti, tregon se ka udhëhequr një studim eksperimental që ka nisur në fundin e vitit 1987 dhe përfundoi në vitin 1988. “Instituti i sigurisë ushqimore u ngarkua nga qeveria e asaj kohe që të ndërmerrej një studim eksperimental për të parë se cili ishte fati i shpërndarjes së ndotjes radioaktive në qumësht dhe në mish në rastin e një ndotjeje radioaktive. Ishte eksperimentale dhe mu ngarkua mua. Isha në krye të një grupi pune ekspertësh dhe importuam me leje lëndë radioaktive nga Centrali i Budapestit dhe punuam kryesisht me jod. Centrali atje ishte eksperimental dhe ne porositëm jod radioaktiv dhe cezium. Por punuam kryesisht me Jod. Të punosh me Jod është shumë e rrëzikshme, ndaj ne kishim një sektor që kishte të gjitha masat për t’u mbrojtur dhe ne ishim të veshur si kozmonaut që shmangnim ndotjen nga rrezatimi. Po kështu kafshët mbaheshin izoluar. Unë kërkova të punoja edhe në lop, por nuk më lejuan, sepse janë kafshë të mëdha, por më dhanë leje të punoja në dele dhe në dhi. Kemi krijuar eksperimente të ndotjes së simuluar duke dhënë kapsula jodi përmes gojës sikur ishin të ndotura nga një shpërthim bërthamor. Dhe më pas merrnim në mënyrë periodike monstra qumështi, urine dhe në sekuenca të caktuara edhe mostra gjaku. Si përfundim edhe i sakrifikuam delet për të marrë nivelet e jodit në gjendrën teroide dhe indet e ndryshme dhe krijuam një ide të qartë për mekanizmin i transmetimit, sa qëndronte lenda në mish dhe qumësht për masat që duheshin marrë dhe kufizimet në rast të një ekspozimi të mundshëm të blektorisë tonë.” ….. “Natyrisht pati studime të shumta në të gjithë botën, por ne e morëm më shpejtësi këtë histori sepse qeveria e asaj kohe ishte në alarm. Ju e dini si ka qenë ajo fobia e asaj kohe nga një sulm prej imperialistëve, reziovionistëve dhe donin që të ishin të përgatitur. Kjo ngjarje ishte një sinjal që kjo që ndodhi me centralin, mund të ndodhë me një sulm. Dhe ju e dini sa të përrgatitur ishim ne me bunkerë etj”tregon pr.dr Edmond Panariti. Ndryshimi i sistemit politik dhe rënia e komunizmit do të shoqërohej me harresën e shpejtë të asaj që kishte shkaktuar në Shqipëri, katastrofa më e madhe teknologjike në histori. Dhe në këtë kontekst, Shqipëria nuk ka monitoruar të dhëna se cilat kanë qenë pasojat reale që shkaktoi shpërthimi i Çernobilit në Shqipëri. “Praktikisht, ai nxorri në pah domosdoshmërinë e institucioneve të kësaj natyre. Dhe në mënyrë të veçantë fuqizimin e rrjeteve të monitorimit. Këto rrjete erdhën duke u përmirësuar, deri në vitin ’96-’97, ndoshta diçka më vonë funksiononin, ndërsa aktualisht nuk e di a funksionojnë apo jo. Por për mendimin tim, duhet të jenë dhe duan kujdesin e tyre” shprehet pr.dr. Përparim Fuga “Tani është vonë kanë kaluar aq vite, dhe nuk kemi të dhëna epidemiologjike për të përcaktuar, pasi nuk ka studime mbi popullatën që ishte e eskpozuar dhe çfarë ka ndodhur me të ndër vite. Sa ka qenë insidenca e keqformimeve, e patologjive, kancerëve, veçanërisht ai i tiroideve, në krahasim me pjesën tjetër të popullsisë që nuk ishte shumë e ekspozuar. Vetëm nëse do kishim këto statistika do mundeshim ta tregonim realisht efektin e këtij shpërthimi. Për sa kohë nuk i kemi, çdo hamëndje do ishte një spekulim Por ndotja ka qenë se ishte e matur!” përfundon Ptof.Dr. Edmond Panariti. Nga Kreshnik KUÇAJ/SCAN",https://kohajone.com/aktualitet/katastrofa-e-chernobyl-1986-cfare-ndodhi-ne-shqiperi-cilat-qytete-e-zona-te-vendit-u-preken-me-shume/,Topicality,
183,"Po përballet me sëmundjen e rëndë çdo ditë, Demi Moore zbulon se si është gjendja e Bruce Willis…","Demi Moore ka bërë një përditësim mbi shëndetin e ish-bashkëshortit të saj, Bruce Willis, duke njoftuar se aktori është në një gjendje “të qëndrueshme” pas diagnozës së tij me demencë. Për disa kohë, anëtarët e familjes së Willis kanë dhënë përditësime të rregullta mbi gjendjen e tij shëndetësore, dhe tani ka qenë Demi Moore, ish-gruaja e tij, ajo që ka folur për gjendjen e tij. Në një intervistë për CNN, Demi Moore theksoi se, duke marrë parasysh rrethanat, Willis është aktualisht në një “vend të qëndrueshëm”. Ajo e theksoi rëndësinë e pranimit të gjendjes aktuale të një personi që po lufton me një sëmundje të tillë, duke thënë: “Është kaq e rëndësishme të takosh dikë aty ku është, dhe nga ky vend ka kaq shumë dashuri dhe gëzim”. Ajo e pranon se është e dhimbshme të shohësh dikë të dashur të vuajë nga kjo sëmundje, por shton se ka edhe “bukuri dhe dhurata” që mund të lindin nga ky proces. Moore shprehu se përmes dashurisë dhe mbështetjes mund të krijohet një mundësi për të gjetur gëzim, pavarësisht humbjeve që sjell sëmundja. Tallulah, vajza e Bruce Willis, gjithashtu ka folur për lidhjen e saj me babain, duke thënë se çdo vizitë është e mbushur me dashuri. Ajo theksoi se ndonëse është e dhimbshme, ajo është e sigurt se babai i saj di sa shumë e do, dhe se kjo lidhje është e fuqishme, pavarësisht sfidave që sjell sëmundja./ TAR Top Channel",https://kohajone.com/aktualitet/po-perballet-me-semundjen-e-rende-cdo-dite-demi-moore-zbulon-se-si-eshte-gjendja-e-bruce-willis/,Topicality,
184,Osmani: Trumpit ia rikonfirmova angazhimin tonë për forcim të aleancës me SHBA-në,"Presidentja e Kosovës, Vjosa Osmani, ka dhënë detaje të takimit të saj me presidentin e sapozgjedhur amerikan, Donald Trump, gjatë ceremonisë për rihapjen e “Notre Dame”, të shtunën në Paris. Osmani ka thënë se gjatë takimit ka rikonfirmuar angazhimin e Kosovës për të forcuar aleancën me SHBA-në. “Gjatë qëndrimit në Paris, ishte një nder që takova presidentin Donald Trump dhe ta uroja atë për fitoren e tij në emër të popullit të Kosovës. Rikonfirmova gjithashtu angazhimin tonë për të forcuar aleancën tonë. Ne mbështetemi në udhëheqjen e fortë të SHBA-së ndërsa punojmë së bashku për të promovuar paqen, sigurinë dhe prosperitetin në rajonin tonë dhe më gjerë”, ka shkruar Osmani në Twitter. While in Paris, it was an honor to meet President @realDonaldTrump and congratulate him on his victory on behalf of the people of Kosovo. I also reaffirmed our commitment to strengthening our alliance. We rely on strong U.S. leadership as we work together to promote peace,… pic.twitter.com/XoLjTKFA8a — Vjosa Osmani (@VjosaOsmaniPRKS) December 8, 2024",https://kohajone.com/aktualitet/osmani-trumpit-ia-rikonfirmova-angazhimin-tone-per-forcim-te-aleances-me-shba-ne/,Topicality,
185,Nga oftamolog në autokrat: Fundi i sundimit të Assadit,"Presidenti sirian, Bashar al-Assad, iku nga Damasku të dielën, më 8 dhjetor, duke përfunduar në mënyrë dramatike luftën e tij gati 14-vjeçare për të mbajtur pushtetin, ndërsa vendi i tij u shkatërrua në një luftë të ashpër civile dhe u kthye në një fushëbetejë për forcat rajonale dhe ndërkombëtare. Largimi i Assadit është në kontrast të thellë me muajt e tij të parë si president i Sirisë në vitin 2000. Atëbotë, kishte pasur shpresa se ai do të ishte një udhëheqës reformator, pas tre dekadash të sundimit të hekurt nga babai i tij, Hafez Assad. Me vetëm 34 vjeç, një oftalmolog me edukim perëndimor, ai u paraqit si një “njeri teknikisht i zoti, i apasionuar pas kompjuterëve dhe me sjellje të butë”, shkroi Associated Press. Por, përballë protestave kundër sundimit të tij që shpërthyen në mars të vitit 2011, Assadi iu kthye taktikave brutale të babait të tij, në një përpjekje për t’i shtypur protestat. Ndërsa kryengritja u shndërrua në një luftë të hapur civile, ai angazhoi ushtrinë, me mbështetjen e aleatëve të tij, Iranit dhe Rusisë, duke shkatërruar qytetet nën kontrollin e opozitës. Grupet ndërkombëtare për të drejtat e njeriut dhe prokurorët kanë përmendur përdorimin masiv të torturës dhe vrasjeve pa gjyq në qendrat e paraburgimit të kontrolluara nga autoritetet siriane. Në luftë kanë vdekur pothuajse gjysmë milioni njerëz dhe gjysma e popullsisë, nga 23 milionë banorë sa ishte para luftës, është zhvendosur. Në vitet e fundit, konflikti u ngri dhe Qeveria e Assadit rimori kontrollin mbi pjesën më të madhe të territorit të Sirisë, ndërsa veriperëndimi mbeti nën kontrollin e grupeve opozitare dhe verilindja nën kontrollin e kurdëve. Edhe pse Damasku zyrtar ka mbetur nën sanksionet perëndimore me pasoja shkatërruese për ekonominë siriane, vendet fqinje kanë tentuar ndërkohë të përshtaten me realitetin politik që Assadi ishte ende në pushtet, duke kontrolluar 70 për qind të territorit që e rimori me ndihmën e Iranit, Hezbollahut dhe Rusisë, pas ndërhyrjes së Moskës – dhe të vendosin marrëdhënie të caktuara me të. Në fakt, vitet e fundit regjimet arabe më të moderuara, me mbështetjen e heshtur të Izraelit dhe Shteteve të Bashkuara, kanë tentuar ta rikthejnë Assadin në anën e tyre – ta “normalizojnë” si vetëm një tjetër despot arab dhe kështu të përpiqeshin ta largonin atë nga mbështetësit e tij iranianë, shkruan The Washington Post. Liga Arabe rinovoi në vitin 2023 anëtarësimin e Sirisë – që ishte pezulluar – me shpresën se regjimi i Assadit do të bashkëpunonte për të parandaluar trafikun e drogës dhe për të kthyer refugjatët. Vitin e kaluar, Liga Arabe riktheu anëtarësimin e Sirisë, dhe Arabia Saudite në maj emëroi ambasadorin e saj të parë në Siri, që nga prishja e marrëdhënieve me Damaskun para 12 vjetësh. Këtë vjeshtë, administrata e presidentit amerikan, Joe Biden, thuhet se ka diskutuar, me iniciativën e Emirateve të Bashkuara Arabe, mbi mundësinë që të mos rinovojë sanksionet më të ashpra amerikane ndaj Sirisë, kur ato të skadojnë më 20 dhjetor. Disa shtete evropiane, veçanërisht Italia, nisën të kishin raporte me shpresën se Assadi do të kthente në shtet refugjatët sirianë, ndoshta në këmbim të lehtësimit të sanksioneve. Turqia gjithashtu ka dëshiruar të arrijë një marrëveshje të ngjashme, pasi në territorin e saj ndodhen mbi 3 milionë refugjatë sirianë, tha profesori Christopher Philips nga Chatham House në Londër. Por, negociatat u ndërprenë për shkak të refuzimit të Asadit për t’i dhënë Ankarasë një zonë të gjerë neutrale brenda Sirisë për të mbajtur militantët kurdë larg nga territori turk, si dhe për shkak të mosplotësimit të asnjë nga kërkesat e tjera. Në vend të kësaj, Assadi vazhdoi sulmet ndaj Idlibit, që është nën kontrollin e rebelëve, duke bërë që mijëra refugjatë të rinj të kërkonin strehim pranë kufirit me Turqinë. Miratimi i dukshëm nga Turqia i sulmeve të grupit rival islamik Hayat Tahrir al-Sham (HTS) sugjeron se durimi i saj me Assadin mori fund, gjë që konfirmohet edhe me pjesëmarrjen në ofensivën e fundit edhe të Ushtrisë Kombëtare Siriane – të mbështetur nga Ankaraja – në veri dhe lindje të Alepos. Assadi gjithmonë e ka konsideruar kompromisin si një shenjë dobësie, theksoi analisti sirian, Malik al-Abdeh. Megjithatë, situata gjeopolitike ndryshoi shpejt kur grupet e rebelëve në veriperëndim të Sirisë nisën një ofensivë të befasishme në fund të nëntorit. Forcat qeveritare u mposhtën me shpejtësi, ndërsa aleatët e Assadit, të zënë me konflikte të tjera – luftën e Rusisë në Ukrainë dhe luftërat njëvjeçare midis Izraelit dhe grupeve terroriste, që mbështeten nga Irani, Hezbollah dhe Hamas– nuk ishin të gatshëm të ndërhynin si më parë. Megjithëse aviacioni rus u përpoq të ndihmonte ushtrinë siriane me sulme ajrore kundër rebelëve, dhe Irani njoftoi dërgimin e njësive të milicisë shiite nga Iraku, ndihma e ofruar ishte e pamjaftueshme. Gjatë pesë vjetëve të fundit, sirianët janë bërë më të varfër dhe regjimi ka bërë shumë pak për të përmirësuar kushtet e tyre të jetesës, tha eksperti ekonomik sirian, Jihad Yazigi. Me taksa në rritje, shpronësim të tokës dhe një ekonomi që po shkatërrohet, “këtu kemi edhe korrupsionin e regjimit, i cili është i integruar në çdo segment të shtetit”. Yazigi shtoi se neglizhimi i vuajtjeve të sirianëve dhe lakmia nga familja e Assadit kanë kontribuar në përhapjen e pakënaqësisë përtej territoreve të kontrolluara nga kundërshtarët e tij, duke u përhapur në të gjithë shoqërinë siriane, përfshirë edhe në zonat ku jetojnë besnikët e tij nga minoriteti fetar alavit, të cilit i përket edhe Assadi. Assadi mori pushtetin më 2000 dhe ngritja e tij në pushtet ishte çështje fati. Babai i tij kishte përgatitur djalin e tij më të madh, Basilin, si trashëgimtar, por në vitin 1994 Basili vdiq në një aksident automobilistik në Damask. Bashar al-Assad u rikthye në Siri, duke lënë punën si oftamolog në Londër. Pas rikthimit, ai kreu trajnim ushtarak dhe u gradua në gradën e kolonelit për të forcuar pozicionin e tij në mënyrë që një ditë të ishte në gjendje të qeveriste. Kur Hafez Assad vdiq në vitin 2000, Parlamenti shpejt uli moshën minimale për president, nga 40 në 34 vjeç. Ngritja e Bashari al-Assadit në pushtet u konfirmua në një referendum kombëtar, ku ai ishte i vetmi kandidat. Hafez Assad qeverisi vendin për gati 30 vjet, duke praktikuar një ekonomi të centralizuar, të stilit sovjetik. Në të njëjtën kohë, ai qeverisi me grusht të hekurt, aq sa sirianët kishin frikë të bënin shaka për politikën, edhe në biseda me miqtë. Në vitin 1982, në qytetin Hama – që rebelët e morën javën e kaluar – ushtria e Hafez al-Assadit vrau mijëra kundërshtarë, duke i dhënë fund një kryengritjeje të udhëhequr nga Vëllazëria Myslimane. Hafez Assad ndoqi një ideologji sekulare, në përpjekje për të zhdukur dallimet sektare dhe fetare, duke promovuar nacionalizmin arab dhe duke krijuar një imazh të rezistencës së ashpër kundër Izraelit. Ai krijoi një aleancë me udhëheqësit klerikalë shiitë të Iranit, vulosi dominimin sirian mbi Libanin dhe themeloi një rrjet grupesh militante palestineze dhe libaneze. Bashar al-Assad fillimisht dukej krejtësisht ndryshe nga babai i tij, i cili ishte një udhëheqës i fuqishëm dhe i pamëshirshëm. Trupgjatë dhe i dobët, ai kishte një sjellje të një njeriu të qetë dhe të tërhequr. Pozita e tij e vetme zyrtare, përpara se të bëhej president, ishte si kreu i Shoqatës Siriane të Kompjuterëve. Gruaja e tij, Asma al-Akhras, me të cilën u martua disa muaj pasi mori detyrën, një ish-bankiere me origjinë siriane që ishte rritur në Londër, ndihmoi në përmirësimin e këtij imazhi, shkruan CNN. Çifti i ri, i cili ka tre fëmijë, dukej se i shmangej kurtheve të pushtetit. Ata jetonin në një apartament në lagjen luksoze Abu Rumane në Damask, ndryshe nga vilat madhështore të liderëve të tjerë arabë. Në vitet e para të marrjes së pushtetit, Assadi liroi të burgosurit politikë dhe lejoi një diskurs më të hapur në shoqëri. Në periudhën e njohur si “Pranvera e Damaskut,” nga viti 2000 deri në 2001, u shfaqën sallone për intelektualët, ku sirianët mund të diskutonin për artin, kulturën dhe politikën – diçka e paimagjinueshme gjatë sundimit të babait të Bashar al-Assadit. Megjithatë, pas vitit 2001, kur 1.000 intelektualë nënshkruan një peticion publik duke bërë thirrje për demokraci shumëpartiake dhe liri më të mëdha, dhe të tjerë tentuan të formonin një parti politike, sallonet u mbyllën nga policia sekrete, e cila arrestoi dhjetëra aktivistë. Në vend që të hapte vendin politikisht, Assadi u kthye drejt reformave ekonomike. Gradualisht, ai hoqi kufizimet ekonomike, lejoi funksionimin e bankave të huaja, hapi dyert për importet dhe fuqizoi sektorin privat. Damasku dhe qytete të tjera, që prej kohësh ishin zhytur në një gjendje të zymtë, përjetuan një bum të ndërtimit të qendrave tregtare, restoranteve të reja dhe mallrave të konsumit. Turizmi lulëzoi. Jashtë vendit, ai ndoqi politikën e vendosur nga babai i tij, duke mbajtur aleancën me Iranin dhe duke këmbëngulur për kthimin e plotë të Lartësive të Golanit, të aneksuar nga Izraeli, edhe pse në praktikë Assadi kurrë nuk u përfshi ushtarakisht në një konflikt me Izraelin. Në vitin 2005, ai pësoi një goditje të rëndë me humbjen e kontrollit shumëvjeçar të Sirisë mbi Libanin fqinj, pas vrasjes së ish-kryeministrit Rafik Hariri. Pasi shumë libanezë akuzuan Damaskun se qëndronte pas vrasjes, Siria u detyrua të tërhiqte trupat nga Libani, ku erdhi në pushtet një qeveri proamerikane. Në të njëjtën kohë, bota arabe u nda në dy blloqe: njëri i udhëhequr nga shtete sunite dhe aleatët e SHBA-së, sikurse janë Arabia Saudite dhe Egjipti. Tjetri udhëhiqej nga Irani shiit, pastaj Siria – me pakicën shiite alavite – dhe grupime të tjera shiite në gjithë rajonin, ku Hezbollah libanez ishte më i fuqishmi, por gjithashtu edhe Hamasi grup palestinez sunit. Gjithë kohën, Assadi u mbështet kryesisht te baza e njëjtë e pushtetit brenda vendit, njësoj sikurse babai i tij: sekti i tij alavit, një degë e islamit shiit, të cilit i përkasin një përqindje e vogël e popullsisë së Sirisë. Shumë pozicione në qeverinë e tij iu dhanë brezave më të rinj të të njëjtave familje që kishin punuar për babanë e tij. Ai po ashtu mori në qeveri anëtarë të një klase të re të mesme, të krijuar nga reformat e tij, përfshirë nga familjet e spikatura tregtare sunite. Assadi gjithashtu u mbështet te familja e tij. Vëllai i tij më i vogël, Maheri, udhëhoqi Gardën elitare Presidenciale që shtypte kryengritjet. Motra e tyre, Bushra, ishte një zë i fuqishëm në rrethin e tij të ngushtë, së bashku me burrin e saj, zëvendësministrin e Mbrojtjes Asef Shaukat, deri kur ai vdiq në një sulm në vitin 2012. Kushëriri i Bashar al-Assadit, Rami Makhlouf, u bë biznesmeni më i madh në vend, duke drejtuar një perandori financiare, derisa ata të dy prishën raportet, duke bërë që Makhlouf të nxirrej nga skena e të lihej në harresë. Assadi gjithashtu i dha më shumë role të rëndësishme gruas së tij, para se ajo të njoftonte në maj se ishte duke u trajtuar për leukemi dhe u tërhoq nga detyrat shtetërore. Kur në vitin 2011 shpërthyen protestat në Tunizi dhe Egjipt, që rrëzuan udhëheqësit atje, Assadi e përjashtoi mundësinë që e njëjta gjë do të ndodhte në vendin e tij, duke insistuar se regjimi i tij ishte më në harmoni me popullin e tij. Pas arritjes së valës së Pranverës Arabe në Siri, forcat e tij të sigurisë u përleshën brutalisht me kundërshtarët, ndërsa Assadi mohoi se po përballej me një kryengritje popullore. Në vend të kësaj, ai fajësoi “terroristët e mbështetur nga vendet e huaja” që përpiqeshin të destabilizonin regjimin e tij. Retorika e tij u mirëprit nga shumë grupe pakicash në Siri – duke përfshirë të krishterët, druzët dhe shiitët – si dhe disa sunitë, që kishin frikë më shumë nga mundësia e sundimit të ekstremistëve sunitë sesa nga qeverisja autoritare e Assadit. Ndërsa kryengritja u shndërrua në luftë civile, miliona sirianë u larguan drejt Jordanisë, Turqisë, Irakut dhe Libanit si dhe drejt Evropës. Në maj të vitit 2011, presidenti i atëhershëm amerikan, Barack Obama, deklaroi se regjimi i Assadit “kishte zgjedhur rrugën e vrasjeve dhe arrestimeve masive të qytetarëve të tij” dhe e ftoi atë të udhëhiqte një tranzicion demokratik “ose të largohej nga pushteti”. Por, regjimi i sanksionuar nga Perëndimi dhe i izoluar ndërkombëtarisht, deri më tani qëndroi në pushtet falë mbështetjes së aleatëve të fuqishëm si Rusia dhe Irani dhe falë një fushate të pamëshirshme kundër opozitës. Forcat e Assadit janë akuzuar për shkelje të rënda të të drejtave të njeriut dhe sulme brutale ndaj civilëve gjatë luftës 13-vjeçare civile, përfshirë për përdorimin e armëve kimike kundër popullit të tyre. Assadi ishte rizgjedhur me shumicë absolute çdo shtatë vjet, herën e fundit në vitin 2021, në zgjedhjet që SHBA-ja, Mbretëria e Bashkuar, Franca, Gjermania dhe Italia i kanë quajtur si “zgjedhje të rreme.” Assadi kishte paralajmëruar kombet perëndimore që të mos mbështesin grupet rebele që luftonin kundër forcave të tij, duke thënë se militantët një ditë do të sulmojnë SHBA-në dhe të tjerët. Më vonë, në vitin 2015, ai deklaroi se Siria nuk do të bashkohej me koalicionin e udhëhequr nga SHBA-ja, që synonte shkatërrimin e grupit terrorist, Shteti Islamik, grup që kishte nën kontroll një pjesë të Sirisë të shkatërruar nga lufta. Atë vit, regjimi i tij ishte në prag të rënies, por ai mbijetoi dhe forcoi pozicionin e tij falë ndërhyrjes ushtarake ruse. Konflikti është epiqendra e trashëgimisë brutale të Assadit, që ka lënë qindra mijëra të vdekur. Kombet e Bashkuara, më herët këtë vit, deklaruan se janë mbi 7 milionë persona të zhvendosur brenda vendit dhe mbi 6 milionë persona që kanë ikur nga Siria. Është ironike pasi më 26 shkurt 2011, dy ditë pas rënies së Hosni Mubarakut të Egjiptit dhe vetëm disa ditë para se vala e protestave të Pranverës Arabe të përfshinte Sirinë, Assadi kishte dërguar një email duke bërë shaka për kokëfortësinë e liderit egjiptian, që refuzonte të tërhiqej në mënyrë paqësore, kujtoi Associated Press. REL",https://kohajone.com/aktualitet/nga-oftamolog-ne-autokrat-fundi-i-sundimit-te-assadit/,Topicality,
186,Trump bën thirrje për “armëpushim të menjëhershëm” në Ukrainë,"Presidenti i zgjedhur i Shteteve të Bashkuara, Donald Trump, bëri thirrje të dielën për një armëpushim të menjëhershëm në Ukrainë, menjëherë pas një takimi në Paris me Presidentin francez Emmanuel Macron dhe atë ukrainas, Volodymyr Zelenskyy, duke thënë se Kievi “do të donte të arrinte një marrëveshje” për t’i dhënë fund luftës vazhdon prej mbi 1000 ditësh. Në një postim në platformën e tij “Truth Social”, Trump shkruan se Moska dhe Kievi kanë humbur qindra mijëra ushtarë në një luftë që “nuk duhet të kishte filluar kurrë”. “Duhet të ketë një armëpushim të menjëhershëm dhe të fillojnë negociatat. Shumë jetë po humbin pa nevojë, shumë familje po shkatërrohen”, tha ai, ndërsa i bëri thirrje presidentit rus Vladimir Putin të veprojë për t’u dhënë fund luftimeve. Komentet e zotit Trump erdhën pas takimit të shtunën me presidentin Zelenskyy dhe homologun e tij francez, Emmanuel Macron, të cilin zoti Zelenskyy më vonë e përshkroi si “konstruktiv”. Duke folur me gazetarët më vonë po të shtunën, zoti Zelenskyy këmbënguli se çdo marrëveshje paqeje “duhet të jetë e drejtë” për ukrainasit, “në mënyrë që Rusia dhe Putini apo çdo agresor tjetër të mos kenë mundësinë të kthehen”. Në një përditësim të veçantë në mediat sociale të dielën, Zelenskyy pohoi se Kievi ka humbur 43,000 ushtarë që nga fillimi i agresionit të Moskës më 24 shkurt 2022, ndërsa 370,000 të tjerë janë plagosur. Si Rusia ashtu edhe Ukraina kanë hezituar të publikojnë shifrat zyrtare të viktimave, por zyrtarët perëndimorë kanë thënë se muajt e fundit të luftës së ashpër në Ukrainën lindore kanë sjellë humbje rekord për të dyja palët, me dhjetëra mijëra të vrarë dhe të plagosur çdo muaj. Zëri i Amerikës",https://kohajone.com/aktualitet/trump-ben-thirrje-per-armepushim-te-menjehershem-ne-ukraine/,Topicality,
187,"Assadi u largua pas negociatave”, Rusia: Ka dhënë miratimin për transferimin paqësor të pushtetit","Ministria e Jashtme e Rusisë ka deklaruar se Presidenti i rrëzuar sirian, Bashar al-Assad, ka lënë postin dhe vendin pas negociatave me “pjesëmarrës të tjerë në konfliktin e armatosur” dhe ka dhënë udhëzime për një transferim paqësor të pushtetit. Rusia këmbëngul se nuk ishte e përfshirë në ato negociata dhe se bazat e saj ushtarake në Siri janë në gatishmëri të lartë, por nuk janë nën kërcënim. Rusia deklaron se është në kontakt me “të gjitha grupet e opozitës siriane”. Sipas BBC Rusia ka qenë një aleate kryesore e Asadit, duke i ofruar atij ndihmë ushtarake për të qëndruar në pushtet. Top Channel",https://kohajone.com/aktualitet/assadi-u-largua-pas-negociatave-rusia-ka-dhene-miratimin-per-transferimin-paqesor-te-pushtetit/,Topicality,
188,"Benet Beci: 8 dhjetori në Shkodër, kremtohet nga të rinjtë, ata që na japin pozitivitet për të nesërmen","Kryebashkiaku Benet Beci ka shpërndar në mediat sociale një tjetër post për Ditën e Rinisë, duke treguar se si kremtohet 8 dhjetori në Shkodër!
“Të rinjtë janë ata që mund të sjellin ndryshim, janë frymëzim dhe arsye që na shtyjnë të bëjmë akoma më shumë për ta. Vizioni i tyre për qytetin është përcjellë me punime në pikturë dhe dëshirat që ata kanë janë shpresë për të ardhmen e mesazhe që na japin pozitivitet për të nesërmen.”, shkruan Beci në postimin ku të rinjtë dhe jo vetëm festojnë në ambientet festive të vendosura para Bashkisë. Kjo festë bëhet shprehje e dinamikës së aktiviteteve të muajit festiv, ku Shkodra ka hyrë, duke e mbushur qytetin me ngjyra dhe gjallëri, me jetën vitale të natës dhe larminë e eventeve përgjatë këture ditëve, që udhëprijnë për t’u finalizuar natën e ndërrimit të viteve, atëherë kur ora mbrapsht ka ndaluar, për t’i lënë vendin vitit 2025, vitit të sfidave të reja për qytetin, ku padyshim të rinjtë janë pjesa më vitale e këtyre ambicieve. A.Vataj",https://kohajone.com/aktualitet/benet-beci-8-dhjetori-ne-shkoder-kremtohet-nga-te-rinjve-ata-qe-na-japin-pozitivitet-per-te-nesermen/,Topicality,
189,"Ministri i Pushtetit Vendor, Arbjan Mazniku në Ditën e Rinisë: Rinia po flet, dëgjohet dhe forcë vendimmarrje politike","Ministri i Pushtetit Vendor, Arbjan Mazniku flet në Ditën e 8 Dhjetorit-Ditës së Rinisë. Shiko videon",https://kohajone.com/aktualitet/ministri-i-pushtetit-vendor-arbjan-mazniku-ne-diten-e-rinise-rinia-po-flet-dhe-degjohet/,Topicality,
190,"Rama: Shkolla “Adem Haxhija” në Postribë, ofron një mundësi të rinjve t’i kushtohen sportit","“Shkolla e mesme e bashkuar “Adem Haxhija” në Postribë të Shkodrës, është një nga shkollat ku po investohet në terrene sportive falë bashkëpunimit me Ministrinë e Arsimit, duke iu dhënë mundësi të rinjve të afrohen dhe ushtrojne më tepër disiplinat sportive”, shkruan Rama në postimin e tij në mediat sociale, përmes së cilës ai promovon punën e bërë për krijimin e terreneve sportive të kësaj shkolle dhe ofrimin e mundësisë së këtyre të rinjve, për t’u angazhuar në veprimtari sportive, si qasje për zhvillimin e pasionit për disiplina të ndryshme sportive. Ambientet sportive, duke marrë një vëmendje të shtuar, jo vetëm janë shprehje e interesimit të shteti, për të modernizuar shkollat dhe për t’u ofruar nxënësve kushtet e standardeve evropiane. AV",https://kohajone.com/aktualitet/rama-shkolla-adem-haxhija-ne-postribe-ofron-nje-mundesi-te-rinjve-ti-kushtohen-sportit/,Topicality,
191,VOA: Kryengritësit morën Damaskun duke i dhënë fund sundimit të hekurt 50 vjeçar të familjes Assad,"Qeveria e Presidentit sirian Bashar al Assad ra të dielën përballë një sulmi të rrufeshëm të kryengritësve që morën kontrollin mbi Damaskun, ku turmat dolën në rrugë për të kremtuar fundin e 50 viteve të sundimit të hekurt të familjes Assad. Televizioni shtetëror sirian transmetoi një video deklaratë të një grupi burrash duke thënë se presidenti Bashar al Assad është rrëzuar dhe të gjithë të burgosurit ishin liruar. Burri që lexoi deklaratën tha se grupi i opozitës, i njohur si “Dhoma e Operacioneve për Pushtimin e Damaskut”, u bëri thirrje të gjithë luftëtarëve kryengritës dhe qytetarëve që të ruajnë institucionet e “shtetit të lirë sirian”. Deklarata u publikua disa orë pasi shefi i një grupi vëzhgues të luftës së opozitës siriane tha se Assadi ishte larguar nga vendi duke ikur përpara kryengritësve që thanë se kishin hyrë në Damask pas një përparimi jashtëzakonisht të shpejtë në të gjithë vendin. Shumë prej banorëve të kryeqytetit po u dukej e pabesueshme shpejtësia me të cilën Assadi humbi kontrollin e tij në vend pas gati 14 viteve të luftës civile që la pas vetes qindra mijëra të vrarë dhe zhvendosi gjysmën e popullsisë së vendit prej 23 milionësh. Kryeministri sirian Mohammed Ghazi Jalali tha në një video deklaratë se qeveria është e gatshme t’i “shtrijë dorën” opozitës dhe t’ia kalojë funksionet e saj një qeverie kalimtare. Ai më vonë i tha rrjetit televiziv saudit Al-Arabiyya se nuk e di se ku janë Assadi dhe ministri i mbrojtjes. Ai tha se humbi komunikimin me Assadin të shtunën vonë. Rami Abdurrahman i Vëzhguesve Sirian për të Drejtat e Njeriut tha për agjencinë e lajmeve Associated Press se Assadi fluturoi të dielën nga Damasku. Assadi është akuzuar për krime lufte dhe krime kundër njerëzimit, duke përfshirë një sulm me armë kimike në vitin 2013 në periferi të kryeqytetit. Nuk pati asnjë koment të menjëhershëm nga Irani, i cili kishte qenë mbështetësi më i vendosur i Assadit. Ambasada iraniane në Damask u grabit pasi me sa duket ishte braktisur. Pamjet treguan xhama të thyer dhe dokumente të shpërndara në hyrje të saj. Forcat opozitare nuk kishin hyrë në Damask që nga viti 2018, kur trupat siriane rimorën zonat në periferi të kryeqytetit pas një rrethimi shumëvjeçar. Një natë më parë, forcat opozitare morën qytetin qendror të Homsit, i treti më i madhi i Sirisë, pasi forcat qeveritare e braktisën atë. Qyteti ndodhet në një kryqëzim të rëndësishëm midis Damaskut dhe provincave bregdetare të Sirisë, Latakia dhe Tartus, baza e mbështetjes së udhëheqësit sirian dhe një baze strategjike detare ruse. Rebelët kishin pushtuar tashmë qytetet Aleppo dhe Hama, si dhe pjesë të mëdha të jugut, në një ofensivë të shpejtë që filloi më 27 nëntor. Përparimet në javën e kaluar ishin më të mëdhatë në vitet e fundit nga grupet opozitare, të udhëhequra nga një grup që e ka origjinën në Al-Kaida dhe konsiderohet një organizatë terroriste nga Shtetet e Bashkuara dhe Kombet e Bashkuara. Në përpjekjet e tyre për të rrëzuar qeverinë e Assadit, kryengritësit, të udhëhequr nga grupi Hayat Tahrir al-Sham, ose HTS, kanë hasur në rezistencë të paktë nga ushtria siriane/VOA/",https://kohajone.com/aktualitet/voa-kryengritesit-moren-damaskun-duke-i-dhene-fund-sundimit-te-hekurt-50-vjecar-te-familjes-assad/,Topicality,
192,"Papa Françesku: Në kohë luftërash dhe magjepsjesh dixhitale, t’ia besojmë shpresat Zotit","Papa u kërkoi besimtarëve ta lexojnë këtë pjesë të Ungjillit sipas Lukës, sepse do t’ju bëjë mirë e do ta shikojnë botën me sy tjetër. Pikërisht për t’i ndihmuar në këtë shqyrtim, siç bëri në meshën e mëngjesit me kardinajtë e rinj, Françesku shtroi një sërë pyetjesh: “Në kohën tonë, të trazuar nga luftërat dhe të përqendruar në përpjekjet për të pasur e për të dominuar, te cili kam shpresë? Tek forca, tek paratë, tek miqtë e pushtetshëm apo tek mëshira e pafund e Zotit? E, përballë modeleve të rreme vezulluese, që qarkullojnë në media e në internet, ku e kërkoj lumturinë? Ku është thesari i zemrës sime? Gjendet në faktin se Zoti më do pa interes, se dashuria e tij më paraprin gjithmonë dhe se është gati të më falë kur kthehem i penduar tek Ai? Apo mashtrohem duke u përpjekur të afirmoj vetveten dhe vullnetin tim me çdo kusht?” Njerëzorja e hyjnorja bashkohen në “po”-në e Marisë për Zotin, çast i bekuar, e quajti Papa, nga i cili u var fati i gjithë njerëzimit. “Si në skenën e krijimit të Adamit, pikturuar nga Mikelanxhelo në Kapelën Sikstine, ku gishti i Atit Qiellor gati prek atë të njeriut; kështu edhe këtu, njerëzorja e hyjnorja takohen, në fillim të Shëlbimit tonë, takohen me një delikatesë të mrekullueshme, në çastin e bekuar në të cilin Virgjëra Mari thotë “po””. Duke pasur parasysh hapjen e Portës Shenjte natën e Krishtlindjes e festat e fundvitit, në përfundim të katekizmit, para se t’u jepte të gjithëve takim në Sheshin e Spanjës, ku pasdite nderoi Zojën e Papërlyer në të kremten e saj, Papa i ftoi besimtarët të rrëfehen: “Po ju jap një këshillë. Sot është ditë e bukur për një rrëfim të mirë. Nëse nuk mund të shkoni sot, shkoni këtë javë, deri të dielën tjetër, hapeni zemrën dhe Zoti fal gjithçka, gjithçka, gjithçka. E kështu, në dorën e Marisë, do të jemi më të lumtur”.",https://kohajone.com/aktualitet/papa-francesku-ne-kohe-lufterash-dhe-magjepsjesh-dixhitale-tia-besojme-shpresat-zotit/,Topicality,
193,"Zbardhet projektligji për faljen e gjobave, parashikohet edhe lehtësimi i procedurave dhe ulje e tarifave vendore","Projektligji i sjellë nga Partia Socialiste për faljen e gjobave të ndërtimeve pa leje në zonat rurale shkaktoi debate të ashpra në seancën plenare të së enjtes, për faktin se do të shqyrtohej me procedurë të përshpejtuar. Por, përveç faljes së gjobave për periudhën 1 janar 2015-30 nëntor 2024, projektligji përcakton edhe disa objektiva të tjerë. Sipas relacionit të depozituar në Kuvend nga grupi i punës së deputetëve të Partisë Socialiste, së bashku me anulimin e masave administrative të papaguara për periudhën në fjalë, projektligji parashikon edhe lehtësimin e procedurave dhe dokumentacionit për një tipologji të caktuar ndërtimesh, që janë të domosdoshme për zonat rurale, sidomos përmirësimi i shtëpive të banimit, si dhe objektet që janë në shërbim të veprimtarisë bujqësore. Gjithashtu, projektligji propozon edhe rishikimin e tarifave dhe taksave nga ana e pushtetit vendor, për të ulur kostot për banorët e zonave rurale. Për realizimin e këtyre tre objektivave deputetët propozojnë që të ketë një ndarje të qartë mes tipologjisë së ndërtimit. Në grupin e parë të objekteve bëjnë pjesë, ndërhyrjet në shtëpi banimi në zona rurale, zgjerim banese pa prishur strukturën bazë pavarësisht nga sipërfaqja. Në grupin e dytë të objekteve janë ndërhyrjet në stalla, serra, ambiente dhe magazina që nuk janë për qëllim banimi, por për pika grumbullimi, aktivitet bujqësor apo blegtoral. Për te dy grupet e objekteve, grupi i punës ka bërë edhe propozimet për ndryshime në dy aktet nënligjore; në VKM 408/2015 “Për miratimin e Rregullores së Zhvillimit të Territorit” dhe VKM Nr. 283, datë 1.4.2015 për përcaktimin e tipave, rregullave, kritereve dhe procedurave për ndërtimin e objekteve për prodhimin, ruajtjen dhe përpunimin e produkteve bujqësore dhe blegtorale, në tokë bujqësore, e ndryshuar”. SCAN TV",https://kohajone.com/aktualitet/zbardhet-projektligji-per-faljen-e-gjobave-parashikohet-edhe-lehtesimi-i-procedurave-dhe-ulje-e-tarifave-vendore/,Topicality,
194,"Ambasadori i BE, Silvio Gonzato uroi sot 8 Dhjetorin, Ditën e Rinisë","Ambasadori i Bashkimit Evropian, Silvio Gonzato uroi sot 8 Dhjetorin, Ditën e Rinisë. “Gjatë këtij viti, kam pasur rastin të takoj shumë të rinj shqiptarë të talentuar. Energjia, idetë dhe angazhimi i tyre mund ta shtyjnë vendin më tej në rrugën drejt BE-së”, theksoi Gonzato. “Integrimi i Shqipërisë në Bashkimin Evropian varet gjithashtu nga përfshirja aktive dhe zërat e qytetarëve të ardhshëm të BE-së. Nëse aspironi ta shihni vendin tuaj si pjesë e familjes evropiane, bëjeni zërin tuaj të dëgjohet dhe kontribuoni përmes përkushtimit, edukimit dhe pjesëmarrjes tuaj aktive në shoqëri”, u shpreh Gonzato. “Evropa është këtu për t’ju qëndruar pranë dhe do të vazhdojë t’ju mbështesë në realizimin e ëndrrave tuaja këtu në Shqipëri. BE-ja është e përkushtuar për krijimin e mundësive, forcimin e arsimit dhe ndërtimin e një shoqërie ku të rinjtë shqiptarë mund të lulëzojnë dhe të formojnë të ardhmen e ndritur që meritojnë”, theksoi Gonzato. /r.e/ ATSH",https://kohajone.com/aktualitet/ambasadori-i-be-silvio-gonzato-uroi-sot-8-dhjetorin-diten-e-rinise/,Topicality,
195,Britania e Madhe mirëpret rënien e regjimit të Asaad-it,"Britania e Madhe mirëpret raportet se regjimi i Asaad ka rënë në Siri, tha sot zëvendëskryeministrja Angela Rayner. “Qeveria britanike kishte punuar për të evakuuar qytetarët e Britanisë së Madhe përpara se situata të arrinte pikën e krizës”, shtoi Rayner. Gjatë natës, një ofensivë rebele mori kontrollin e Damaskut, kryeqytetin sirian, dhe presidenti Bashar Assad raportohet të ketë ikur. “Situata është duke lëvizur shpejt, tha Rayner për BBC në “Sunday With Laura Kuenssberg”, mes raporteve për arratisjen e udhëheqësit sirian. “Nëse regjimi i Asaad ka rënë, atëherë unë e mirëpres këtë lajm, por ajo që duhet të shohim është një rezolutë politike në përputhje me rezolutat e OKB-së”, tha ajo. “Ne duhet të shohim civilët dhe infrastrukturën të mbrojtur, shumë njerëz kanë humbur jetën, ne kemi nevojë për stabilitet në atë rajon”, theksoi Rayner. //a.i/",https://kohajone.com/aktualitet/britania-e-madhe-mirepret-renien-e-regjimit-te-asaad-it/,Topicality,
196,"Jetmir Troshani nga Shkodra, në krye të një eventi ndërkombëtar të fotografisë së natyrës","Albert Vataj Lajmet e mira për Shkodrën dhe shkodranët sa vijnë e shtohen, duke e ngjitur këtë përkatësi vlerash dhe përfaqësimi në atë nivel që meriton, në atë lartësi ku, kontribute dhe përkushtime e ngjitën ata, korifeut e historisë, ata që me shpirt dhe zemër i dhanë Shkodrës jo vetëm trokun më të gjëmimshëm të djepit të kulturës, por i mëkuan asaj diellin e shkëlqimtë të krenarisë. Mdërsa vitet ikin, dhe kohët ndryshojnë, gara për lavdinë e dinjitetshme të vlerave sa vjen dhe rritet, dhe Shkodrës dhe shkodranëve u duhet të jënë aty, aty ku shenjtorët e vlerave krijuese e ngjitën panteonin shkodran. Sot, shkodranët që e trajtuan përfaqësimin e Shkodrës si amanet, janë të shumtë, por ka prej tyre që kanë mbi përgjegjësinë e përfaqësimit përmes më të mirës së këtij obligimi, të cilët janë në kresht të kësaj krenarie. Ndër ata, më i zellshmi dhe më i gjithëpranishmi është fotografi profesionist, Jetmir Troshani. Jetmir Troshani, një nga organizatorët kryesorë të grupit ndërkombëtar të fotografisë së natyrës Wildlife World Photographers, me origjinë nga Shkodra, po sjell sërish një event unik për adhuruesit e fotografisë së natyrës. Këtë herë, ai organizon Festivalin e parë të Fotografisë së Natyrës, një aktivitet që do të bashkojë fotografë nga mbarë bota për të ndarë artin dhe pasionin e tyre për botën e egër. Festivali, i cili është përshkruar në mënyrë të detajuar në platformën zyrtare të grupit, synon të krijojë një hapësirë ku artistët mund të ndajnë eksperiencat, të mësojnë nga njëri-tjetri dhe të frymëzohen për të kontribuar në ruajtjen e natyrës përmes fotografisë. Përveç aspektit artistik, ky aktivitet shërben edhe si një thirrje ndërgjegjësimi për rëndësinë e mbrojtjes së biodiversitetit dhe habitateve natyrore. https://www.wildlifeworldphotographers.com/post/join-the-first-ever-wildlife-photography-fest? Duke mbajtur qëndrim modest dhe duke u fokusuar tek kontributi i tij për komunitetin global të fotografisë, Jetmir Troshani vazhdon të jetë një shembull i shkëlqyer për të rinjtë shqiptarë dhe më gjerë. Shkodra, qyteti me histori të pasur dhe tradita të thella kulturore, vazhdon të nxjerrë figura si Jetmir Troshani, të cilët na bëjnë krenarë në skenën ndërkombëtare.",https://kohajone.com/aktualitet/jetmir-troshani-nga-shkodra-ne-krye-te-nje-eventi-nderkombetar-te-fotografise-se-natyres/,Topicality,
197,"Kryegjyshi Botëror Bektashian, Baba Mondi dekorohet me titullin “Nderi i Shoqatës Tomorri”","Kryegjyshi Botëror Bektashian, Baba Mondi u dekorua me titullin “Nderi i Shoqatës Tomorri”. Në fjalën e tij, ai u shpreh i vlerësuar për këto nderime që iu bënë, ndërsa theksoi se Kryegjyshata Botërore Bektashiane qëndron në krah të vlerave. Po ashtu, Baba Mondi tha se Shoqata Tomorri në të gjithë veprimtarinë promovon vlerat intelektuale, krahinore dhe figurave patriotike që janë në jetën tonë të përditshme “Jam i privilegjuar dhe i nderuar që sot gjendem mes jush, për këtë titull nderi kaq domethënës dhe vlerësues për institucionin që unë drejtoj tashmë për më shumë se 13 vite, Kryegjyshatën Botërore Bektashiane, por edhe për mua personalisht. Kam kënaqësinë të nënvizoj se Shoqata Atdhetare Kulturore “Tomorri” në të gjithë veprimtaritë kulturore, promovon vlerat intelektuale, krahinore dhe të figurave patriotike, që janë në jetën tonë të përditshme, por edhe atyre që janë ndarë nga jeta, por që kanë dhënë kontribut në këtë shoqatë, apo janë krenaria e krahinës. Kryegjyshata Botërore Bektashiane ka qenë përherë një dashamirëse e veprimtarive dhe punëve me vlerë të Shoqatës dhe angazhohet për t’ju qenë në krah përherë në promovimin e këtyre vlerave tepër me rëndësi në kohët e vështira në të cilat po jetojmë. Figura të shquara të shoqatës Tomorri si Xhevahir Spahiu, Nuri Cuni, Veli Hoxha, Idriz Metani dhe intelektualë që me shumë dashuri që prej themelimit të kësaj shoqate i kanë dhënë kombit shqiptar, kanë vënë një gur të rëndë themeli në këtë shoqatë patriotike të krahinës së Tomorrit të cilën me shumë dashamirësi frymëzimin tuaj do ta ndërlidhja me shenjtërinë dhe hijeshinë e Malit mistik të Tomorrit aq shumë të dashur për trevat shqipfolëse dhe jo vetëm. Abaz Ali dhe Ai Mal ju qoftë ndihmë në punët e mira që po bëni. Falënderime për titullin e nderit që më akorduat sot dhe bekime paçi familjarisht! Zoti na bekoftë të gjithëve! Amin”, tha në fjalën e tij Baba Mondi.",https://kohajone.com/aktualitet/kryegjyshi-boteror-bektashian-baba-mondi-dekorohet-me-titullin-nderi-i-shoqates-tomorri/,Topicality,
198,Shkencëtarët kanë krijuar atlasin e qelizave të trupit të njeriut,"Shkencëtarët kanë krijuar një atlas që përshkruan disa nga 37.2 trilionë qelizat e trupit të njeriut. Studiuesit përdorën teknika të avancuara, përfshirë inteligjencën artificiale, për t’iu afruar objektivit për të krijuar një atlas gjithëpërfshirës me të gjitha llojet e qelizave njerëzore, që do të na ndihmojë të kuptojmë më mirë se nga çfarë përbëhet trupi ynë. Imazhet janë aq të mahnitshme, saqë mund të ngatërrohen me vepra arti. Por, këto janë qeliza njerëzore – të regjistruara si pjesë e një projekti ambicioz për të hartuar një atlas të të gjitha llojeve të qelizave njerëzore. Puna kërkimore në kuadrin e iniciativës Atlasi i Qelizave Njerëzore, e publikuar nga revista Nature, përdori të dhëna të avancuara dhe mjete analitike, përfshirë inteligjencën artificiale, për të krijuar një hartë të hershme të detajuar të disa prej 37.2 trilionë qelizave të trupit të njeriut. “Atlasi i qelizave njerëzore është një hartë e qelizave të indeve dhe organeve tona, dhe teknologjitë kryesore janë gjenomika me një qelizë të vetme dhe gjenomika hapësinore, që janë të integruara në një hartë të vetme, duke përdorur të dhënat shkencore dhe metodat e inteligjencës artificiale. Atlasi është në thelb një hartë me rezolucion të lartë e shtrirjes së plotë molekulare të çdo qelize. Dhe janë këto teknologji që na mundësojnë ta arrijmë këtë rezolucion të lartë”, shpjegon Sarah Teichmann, bashkëthemeluese dhe bashkëdrejtuese e e iniciativës Atlasi i Qelizave Njerëzore. Zonja Teichmann dhe bashkëpunëtorët e saj u përqendruan në organe të caktuara – tek qelizat në gojë, stomak dhe zorrë, si dhe qelizat që përcaktojnë zhvillimin e kockave. Studiuesit kanë prodhuar gjithashtu një atlas organoid të trurit që zbulon aspekte të zhvillimit të trurit. “Ka disa pamje të bukura, përfshirë një që më pëlqen e placentës. Ka gjithashtu për zhvillimin e skeletit dhe gjymtyrëve. Përparimet e tjera të mëdha janë në studimet integrale të sistemeve, si p.sh. sistemi gastrointestinal. Pra, ku ne integrojmë studime të shumta dhe më pas përparojmë drejt një grupi të dhënash më gjithëpërfshirëse”, thotë zonja Teichmann. Shkencëtarët shpresojnë që atlasi me rezolucion të lartë dhe i disponueshëm për të gjithë – i konsideruar si një variant fillestar – do t’i ndihmojë studiuesit të luftojnë sëmundjet që dëmtojnë qelizat njerëzore. “Ka rëndësi për sa i përket përfitimit të një botëkuptimi gjithëpërfshirës themelor shkencor, të mënyrës se si funksionojnë trupat tanë. Ka edhe aplikime të gjera biomjekësore, për sa i përket zbulimit të treguesve biologjikë, zbulimit të objektivit të ilaçeve, kategorizimit të pacientëve etj.”, thotë zonja Teichmann. E themeluar në vitin 2016, Iniciativa “Atlasi i Qelizave Njerëzore”, ka tashmë mbi 3600 anëtarë nga 102 vende. Shkencëtarët e kësaj iniciative po krijojnë gjithashtu atlase të tjera, që mund t’i ndihmojnë të mësojnë më shumë rreth shkaqeve themelore të sëmundjeve dhe shëndetit në pjesë të veçanta të trupit.",https://kohajone.com/aktualitet/shkencetaret-kane-krijuar-atlasin-e-qelizave-te-trupit-te-njeriut/,Topicality,
199,"Tiranë, goditen dy raste të shpërndarjes së lëndëve narkotike në doza, arrestohen në flagrancë 3 shtetas",,https://kohajone.com/aktualitet/tirane-goditen-dy-raste-te-shperndarjes-se-lendeve-narkotike-ne-doza-arrestohen-ne-flagrance-3-shtetas/,Topicality,
200,Pse rritja sezonale e dhjetorit të euros mund të jetë në rrezik këtë vit?!,"Dhjetori ka qenë historikisht muaji më i fortë i vitit për euron, me monedhën e përbashkët që fitoi një mesatare prej 1.6% kundrejt dollarit amerikan gjatë 24 viteve të fundit. Të dhënat historike tregojnë se në 71% të rasteve, euro e mbyll dhjetorin në territor pozitiv, më shpesh se në çdo muaj tjetër. Megjithatë, teksa hyjmë në muajin e fundit të 2024-ës, një përzierje e zhvillimeve politike të SHBA-së dhe Europës mund të kërcënojë këtë model të mirëpërcaktuar. Mes monedhave globale, euro shquhet si fituesi i dhjetorit, duke kapitalizuar vazhdimisht butësinë sezonale të dollarit amerikan. Gjatë shtatë viteve të fundit, euro ka fituar terren çdo dhjetor, duke zgjatur serinë e saj të fitoreve të dhjetorit. Muaji tjetër më i mirë për euron është prilli, i cili sheh një fitim mesatar prej vetëm 0.5% një të tretën e mesatares së dhjetorit. Pjesa më e madhe e kësaj fuqie sezonale ka të bëjë më pak me faktorë specifikë të eurozonës dhe më shumë me rregulloret tatimore të SHBA. Korporatat amerikane zakonisht reduktojnë zotërimet e tyre në dollarë në fund të vitit duke transferuar fonde jashtë shtetit për të menaxhuar detyrimet e tyre tatimore. Kjo ul kërkesën për dollarë në dhjetor, duke ngritur në mënyrë indirekte euron dhe monedhat e tjera kryesore. Megjithatë, butësia sezonale e dollarit amerikan është vetëm një fenomen i përkohshëm. Mesatarisht, Indeksi i Dollarit Amerikan, një masë e ponderuar me monedhën e fuqisë së monedhës së gjelbër, bie me 0.91% në dhjetor, por rritet me 0.88% në janar, pasi korporatat amerikane riatdhesojnë fondet pas planifikimit të taksave në fund të vitit. Ky rikthim i janarit është më i forti për dollarin gjatë gjithë muajve. Modeli sezonal shtrihet përtej euros, pasi shumica e monedhave kryesore dhe të vogla priren të forcohen kundrejt dollarit në dhjetor. Paundi britanik, për shembull, historikisht ka fituar një mesatare prej 0.4% kundrejt dollarit në dhjetor, duke e përfunduar muajin në territor pozitiv 58% të rasteve gjatë 40 viteve të fundit. Në mënyrë të ngjashme, dollari australian ka një fitim mesatar prej 0.4% gjatë kësaj periudhe, duke përfituar nga ndjenja e përmirësuar e rrezikut dhe butësia sezonale e dollarit. Jeni japonez gjithashtu tregon fitime modeste, duke u forcuar zakonisht me 0.3% mesatarisht në dhjetor, duke reflektuar uljen e kërkesës për dollarë. Edhe monedhat më të vogla evropiane si forinta hungareze, zloty polake dhe koruna çeke shfaqin shfaqje të jashtëzakonshme të dhjetorit. Forinta fiton mesatarisht 0.8%, zloty forcohet me 1.3%, dhe koruna kryeson me një rritje mesatare prej 1.4% kundrejt dollarit. Euro dhe monedhat e tjera mund të përballen me sfida të rëndësishme për të ruajtur fuqinë e tyre të zakonshme të dhjetorit këtë vit, pasi rreziqet politike dhe ekonomike peshojnë rëndë në të dy anët e Atlantikut. Në vitin 2016, fitorja e papritur zgjedhore e Donald Trump prishi tendencat e monedhës sezonale të dhjetorit, duke çuar në një rënie prej 0.67% për euron. Një dinamikë e ngjashme mund të shpaloset në vitin 2024, pasi kërcënimi i shpalljeve të papritura të tarifave rishfaqet. Një pasiguri e tillë e politikës mund të dekurajojë korporatat amerikane nga transferimi i dollarëve jashtë shtetit, një shtytës kryesor i dobësimit të dollarit të dhjetorit në vitet e mëparshme. Sfidave i shtohet edhe shtimi i paqëndrueshmërisë politike në Evropë. Gjermania dhe Franca, dy ekonomitë më të mëdha të eurozonës, po përballen me pasiguritë e brendshme përpara zgjedhjeve të tyre të vitit 2025. Gjermania po lufton me një peizazh politik të fragmentuar, ndërsa Franca përballet me greva të përshkallëzuara të punëtorëve dhe trazira sociale. Këto çështje mund të pakësojnë besimin e investitorëve në eurozonë, duke ulur kërkesën për monedhën e përbashkët. Tensionet gjeopolitike e komplikojnë më tej perspektivën. Konflikti i vazhdueshëm Izrael-Hamas, lufta e zgjatur Rusi-Ukrainë dhe shqetësimet për rimëkëmbjen e brishtë ekonomike të Kinës ka të ngjarë të forcojnë dollarin amerikan si një strehë e sigurt globale, duke kufizuar dobësinë e tij tipike sezonale në dhjetor. Ky bashkim unik i rreziqeve hedh dyshime nëse euro dhe monedhat e tjera kryesore mund të përsërisin performancat e tyre historikisht të forta të dhjetorit në 2024. Scan TV",https://kohajone.com/aktualitet/pse-rritja-sezonale-e-dhjetorit-te-euros-mund-te-jete-ne-rrezik-kete-vit/,Topicality,
201,Në Prishtinë u hap Ekspozita “Lobimi përmes aparatit fotografik” nga Blerim Uka,"Në praninë e zëvendësministres së Kulturës, Rinisë dhe Sportit, Daulina Krasniqi, ish-ministrit Memli Krasniqi, Eroll Salihut, deputetëve, përfaqësuesve të institucioneve të ndryshme, si dhe në mesin e shumë përfaqësuesve të sportit, miqve e sportdashësve, sot në Prishtinë u hap Ekspozita “Lobimi përmes aparatit fotografik”, nga Blerim Uka. Sipas Blerim Ukës, autor i Ekspozitës, kjo është një rrëfim i historisë së sportit në Kosovë. Është një dëshmi, e cila kronologjikisht paraqet rrugëtimin e futbollit të  Kosovës, e që është njëra anë e historikut të shoqërisë kosovare. Fotografitë e paraqitura në Ekspozitë, paraqesin katër etapa të rëndësishme për futbollin e Kosovës, të cilat janë ndarë sipas  periudhave, e të cilat përfshijnë: Historikun, Lobimin, Pranimin dhe Ndërkombëtarizimin. “Përmes aparatit fotografik kam arritur të ruaj këtë faktografi të historikut të sportit në Kosovë, në veçanti të futbollit. Në periudhën më të rëndësishme të pranimit të tij, kam arritur që të jem në vende të ndryshme, të takoj personalitete të fuqishme, të cilat iu patën bashkuar nismës sime kreative për nënshkrimin për pranimin e Kosovës në UEFA dhe FIFA”, ka thënë Uka. Uka, ndër tjera ka thënë se sfidat ishin të mëdha, por më i madh ishte vullneti e përkushtimi i njerëzve sportdashës. Të pranishmëve me një fjalë u është drejtuar edhe Eroll Salihu, i cili ka falënderuar Blerim Ukën për punën e jashtëzakonshme. Ekspozita “Lobimi përmes aparatit fotografik”, nga Blerim Uka, u përkrah nga Ministria e Kulturës, Rinisë dhe Sportit. koha.net",https://kohajone.com/aktualitet/ne-prishtine-u-hap-ekspozita-lobimi-permes-aparatit-fotografik-nga-blerim-uka/,Topicality,
202,"Simptomat e heshtura të diabetit, si t’i dalloni dhe disa këshilla parandaluese","Studimet e reja kanë treguar se 25% e njerëzve të prekur nga diabeti i tipit 2 nuk janë në dijeni se vuajnë nga kjo sëmundje. Në këtë artikull të AgroWeb.org do të mësoni për shenjat e fshehura të kësaj sëmundjeje. Njerëzit e prekur nga diabeti kanë një organizëm që nuk është shumë efikas në shpërbërjen e ushqimit në sheqer. Kjo do të thonë se në gjak ka shumë sheqer të cilin trupi përpiqet ta nxjerrë nëpërmjet urinës. Jini të vëmendshëm ndaj urinimit gjatë natës. 1-2 herë është mëse normale por më shpesh se kaq konsiderohet si një shenjë paralajmëruese. Njerëzit e prekur nga diabeti përdorin pije të gazuara ose lëngje të ndryshme për të shuar etjen. Sheqeri më pas përthithet nga gjaku dhe kemi kështu krijohet një rreth vicioz. Njerëzit e prekur nga diabeti mund të vërejnë një rënie të lehtë nga pesha. Kjo ndodh si pasojë e humbjes së lëngjeve dhe kalorive nëpërmjet urinës. Kur trupi i njeriut ka nivele të larta të sheqerit në gjak, atëherë ai ka probleme në rregullimin e niveleve të glukozës. Këto probleme shkaktojnë të dridhura dhe një nevojë të madhe për karbohidrate dhe sheqerna. Njerëzit e prekur nga diabeti vuajnë nga një plogështi e vazhdueshme. Kjo ndodh sepse ushqimi që konsumohet nuk shpërbëhet në energji dhe nuk arrin në qeliza. Luhatjet e humorit dhe temperamenti i keq janë disa shenja të diabetit. Niveli i lartë i sheqerit në gjak mund të imitojë simptomat e depresionit dhe të shkaktojë probleme të ngjashme. Nivelet e larta të sheqerit në gjak mund të shkaktojnë komplikacione të tjera përpara se ju ta kuptoni që vuani nga diabeti. Një prej këtyre shqetësimeve ka të bëjë me dëmtime të lehta nervore që shkaktojnë mpirje të këmbëve. Ushqimet e pasura me fibra janë një mik shumë i mirë i trupit tuaj dhe do t’ju ndihmojnë në parandalimin e diabetit. Fibrat përveçse do të ndihmojnë në balancimin e shëndetëshëm të sheqerit në gjak, ndihmojnë edhe në parandalimin e sëmundjeve të zemrës. Sasi të mëdha fibre mund të gjeni tek frutat si banania, portokalli, mollët apo luleshtrydhet. Tek perimet zgjidhni perimet me lëkurë të errët pasi sa më e errët lëkura aq më shumë fibra përmbajnë ato. Këtu fusim spinaqin, karrotat, patatet apo brokolit. Shumë nga ushqimet tuaja më të preferuara janë të përbëra nga drithërat, duke filluar që nga orizi apo gruri. Ushimet me bazë gruri dhe drithërash e ndihmojnë trupin të ndihet i ngopur më shpejt. Gjithashtu do të balancojnë dhe  nivelin e sheqerit në gjak që është një nga shkaktarët kryesor të diabetit. Nëse jeni mbipeshë hapi i parë drejt parandalimit të diabetit është sigurisht reduktimi i kësaj peshe. Çdo kilogramë i humbur në këtë rast është një mundësi e fituar për jetesë të mirë e të shëndetëshme. Një studim i fundit tregoi se personat që merrën më aktivitet fizik dhe humbasin rreth 7% të peshës së tyre trupore ulin rrezikun e prekjes nga diabeti me 60%. Është shumë e rëndësishme që krahas regjimit të striktë ushqimor të ushtroheni rregullisht. Jetesa aktive mund të ulë sheqerin në gjak dhe të mbushë trupin tuaj me insulin natyrale. Këta dy faktorë do t’a mbajnë sëmundjen e diabetit shumë larg trupit tuaj duke ju dhuruar një jetesë të shëndetëshme. Sigurohuni të paktën të ecni rregullisht, të ngjisni shkallët apo të mereni me ushtrime aerobike./AgroWeb.org",https://kohajone.com/aktualitet/simptomat-e-heshtura-te-diabetit-si-ti-dalloni-dhe-disa-keshilla-parandaluese/,Topicality,
203,"Hyn në fuqi ligji i ri, i cili lejon “Centralet energjetike brenda kullotave”","Brenda fondit kullosor do të lejohet ndërtimi i centraleve diellore dhe atyre të erës”. Ligji i ri është publikuar në Fletoren Zyrtare, duke iu hapur rrugë zbatimit të tij. Ndryshimet u bënë pas kërkesës së deputetes së Partisë Socialiste, Edona Bilali, që përmes një projektligji kërkoi lejimin e veprimtarive që lidhen me prodhimin e energjisë së rinovueshme e që deri më tani ishin të ndaluara për t’u zhvilluar brenda këtyre sipërfaqeve. Sipas deputetes, ndryshimi i propozuar bazohej në kërkesat e bëra për ndërtimin e parqeve fotovoltaike dhe eolike në fondin kullosor. Ndërkaq, sipas variantit të miratuar sipërfaqe të caktuara dhe toka të fondit kullosor mund të jepen në përdorim për të zhvilluar në to veprimtari shoqërore, shëndetësore, sportive e turistike dhe për prodhimin e energjisë së rinovueshme. Për lejimin e ushtrimit të veprimtarive që lidhen me prodhimin e energjisë së rinovueshme në fondin kullosor shtetëror janë njësitë e qeverisjes vendore që do të ndjekin procedurat ligjore përkatëse për dhënien e së drejtës së përdorimit. Paralelisht, ligji i ri përcakton se në rastet kur në fondin kullosor publik dhe privat janë miratuar vendimmarrje të Këshillit Kombëtar të Territorit dhe Ujit për zhvillime turistike, nuk ndiqet procedura e heqjes nga fondi kullosor, por struktura e menaxhimit të pyjeve dhe kullotave bashkiake, pasi merr dijeni, bën azhurnimin kadastral në kadastrën e fondit kullosor.",https://kohajone.com/aktualitet/hyn-ne-fuqi-ligji-i-ri-i-cili-lejon-centralet-energjetike-brenda-kullotave/,Topicality,
204,Error,Error,https://kohajone.com/aktualitet/perfaqesues-te-fshf-se-dhe-kryetari-i-bashkise-prrenjas-takim-pune-per-ndertimin-e-fushave-te-reja-sportive/,Topicality,
205,"Françesku: në botën e lodhur nga lufta, të kërkosh paqen është detyrë e domosdoshme","R.SH. / Vatikan Njëmbëdhjetë ambasadorët jorezidentë të jashtëzakonshëm dhe të plotfuqishëm pranë Selisë së Shenjtë, që vijnë nga India, Jordania, Danimarka, Luksemburgu, Ruanda, Turkmenistani, Algjeria, Bangladeshi, Zimbabveja dhe Kenia, i paraqitën sot letrat e tyre kredenciale Papës Françesku. Çast kritik për diplomacinë ndërkombëtare “Merrini përgjegjësitë tuaja të reja në një çast kritik për diplomacinë ndërkombëtare”- me këto fjalë i priti Papa në audiencë, në Sallën Klementine, njëmbëdhjetë ambasadorët, duke kujtuar, më pas, problemet e shumta që prekin familjen njerëzore dhe që kërkojnë “veprim të bashkërenditur nga ana e të gjithëve”: Mendoj posaçërisht për efektet e vazhdueshme shkatërrimtare të ndryshimeve klimatike, të cilat prekin veçanërisht vendet në zhvillim dhe anëtarët më të varfër të shoqërisë; mendoj për konfliktet e armatosura, të cilat shkaktojnë vuajtje të papërshkrueshme për shumë nga vëllezërit dhe motrat tona; e edhe për gjendjen e rëndë të migrantëve dhe refugjatëve të panumërt që ikin nga vendlindja, në kërkim të një ardhmërie më të mirë për familjet e tyre. Favorizoni dialogun dhe respektin e të drejtave të çdo njeriu e çdo populli Këto nuk janë çështje të thjeshta apo të lehta për t’u zgjidhur – shtoi Françesku – por më tepër çështje që kërkojnë “zgjidhje globale dhe afatgjata”, për të cilat “puna e durueshme e diplomacisë ka vlerë të madhe”. Ndërmjet vështirësive, humbjeve, përleshjeve të armatosura dhe pretendimeve kontradiktore për të qenë në anën e ligjit, bashkësia ndërkombëtare nuk mund të heqë dorë nga detyra e saj për të kërkuar paqen duke nxitur dialogun, pajtimin, mirëkuptimin reciprok, respektimin e dinjitetit dhe të drejtave të të gjithë njerëzve dhe popujve si dhe kërkesat e së drejtës ndërkombëtare. Selia e Shenjtë ndjek të mirën e përbashkët, jo objektivat politike dhe ushtarake Një theksim të veçantë Papa e ruajti për diplomacinë e Selisë së Shenjtë, natyra dhe misioni i së cilës – shpjegoi – është “të promovojë dialogun në shërbim të së mirës së përbashkët, pa ndjekur objektiva politike, tregtare apo ushtarake”: Përmes “neutralitetit pozitiv” – dhe nuk them “neutralitetit”, po them “neutralitetit pozitiv” – ajo synon të kontribuojë në zgjidhjen e konflikteve dhe çështjeve të tjera duke nxjerrë në pah dimensionin e tyre të brendshëm etik. Punoni me maturi, durim dhe këmbëngulje Edhe pse – shton Françesku – historia tregon se përpjekjet diplomatike “të matura, të durueshme dhe këmbëngulëse”, të frymëzuara “nga respekti reciprok, vullneti i mirë dhe bindja morale”, mund të sjellin shumë përparim në zgjidhjen e situatave “në dukje të pazgjidhshme”. Është fjala, shton, për të bërë një “minuet”, apo “një hap të vogël”, për të krijuar një harmoni”. Guximi dhe fryma krijuese Duke kujtuar vitin e ri që po vjen dhe jubileun e afërt, Papa inkurajon njëmbëdhjetë ambasadorët ta ruajnë “me guxim dhe frymë krijuese” miqësinë, bashkëpunimin dhe dialogun në shërbim të paqes: Veprimtaria juaj, shpesh e matur dhe e fshehur, do të ndihmojë në mbjelljen e farave të një ardhmërije shpresëdhënëse për botën tonë të lodhur nga lufta. Së fundi, Françesku siguron diplomatët e rinj për mbështetjen e Sekretarisë së Shtetit dhe të Dikastereve e të zyrave të tjera të Kuries Romake. Disa të dhëna për marrëdhëniet diplomatike Aktualisht janë 184 shtete që kanë marrëdhënie të plota diplomatike me Selinë e Shenjtë (të dhënat nga janari 2024). Këtyre u duhen shtuar Bashkimi Evropian (BE) dhe Urdhri Sovran Ushtarak i Maltës (SMOM). Janë 91, misionet diplomatike të akredituara në Selinë e Shenjtë me seli në Romë, duke përfshirë ato të BE-së dhe SMOM-it dhe të Komisionerit të Lartë të OKB-së për Refugjatët (UNHCR).",https://kohajone.com/aktualitet/francesku-ne-boten-e-lodhur-nga-lufta-te-kerkosh-paqen-eshte-detyre-e-domosdoshme/,Topicality,
206,Bashar al-Assad mund të ketë vdekur pasi aeroplani i tij është rrëzuar?,"Ku gjendet Bashar al-Assad? Kjo është pyetja që tani kërkon përgjigje, edhe pse edhe ato të gruas së tij Asma dhe dy fëmijëve të tyre – mbeten të panjohura. Dhe dy oficerë të lartë të ushtrisë i thanë Reuters se ai fluturoi nga Damasku për një destinacion të panjohur më herët të dielën. Developing: A Syrian IL-76T coming from Damascus lost fast altitude near Homs and possibly crashed west of that city. There are rumors that it was Assad‘s plane. pic.twitter.com/K6IvQILlsw — (((Tendar))) (@Tendar) December 8, 2024",https://kohajone.com/aktualitet/bashar-al-assad-mund-te-kete-vdekur-pasi-aeroplani-i-tij-eshte-rrezuar/,Topicality,
207,"Veliaj, medalje mirënjohjeje për kampionët e boksit, Esmeralda Novruzaj dhe Alban Beqiri","Kryetari i bashkisë së Tiranës, Erion Veliaj, nderoi me medalje mirënjohjeje dy kampionët e rinj në boks, pjesë e Sport Klub Tiranës: Esmeralda Novruzaj, fituese e medaljes së bronzit në Kampionatin Evropian të Boksit U23, dhe Alban Beqirin, kampion ballkanik boksi. Në fjalën e tij, Veliaj i falenderoi sportistët për kontributin e jashtëzakonshëm në ngritjen lart të emrit të Tiranës dhe të Shqipërisë në skenën ndërkombëtare. “Unë e di që ju keni shumë medalje, por do të doja shumë që në atë murin tuaj të medaljeve të bashkohej edhe medalja e mirënjohjes e Bashkisë së Tiranës dhe Sport Klub Tiranës, së pari, sepse ju kemi tanët dhe se po vjen një frymë e re, një frymë shumë e mirë për Sport Klub Tiranën”, tha Veliaj. Duke e cilësuar Sport Klub Tiranën si një qendër të re të zhvillimit të talenteve, Veliaj u shpreh krenar për sportistët dhe trajnerët, të cilët i kanë dhënë një shtysë më të madhe zhvillimit të sportit. “Jemi shumë krenarë për arritjet tuaja! Esmeralda, ti ke treguar kurajo dhe forcë, ndërsa Albani ka fituar medalje në një kampionat shumë të vështirë, me kundërshtarë të fortë. Kemi filluar të shohim rezultate të mëdha dhe ky është vetëm fillimi. Medalja e mirënjohjes së qytetit është një mënyrë për t’ju thënë se nuk ju harrojmë, që e dimë se po punoni shumë shumë fort. Sa herë që ngrihet ai flamur, flamuri më i bukur në botë, dhe sa herë që përmendet klubi ynë, sjell një krenari të jashtëzakonshme për vendin tonë, për kombin dhe për qytetin tonë”, tha ai. Kryebashkiaku theksoi rëndësinë e krijimit të mundësive më të mira për trajnime dhe gara ndërkombëtare për sportistët shqiptarë. Dy sportistët dhe trajneri i tyre, Seat Bushati, falenderuan kryetarin për mbështetjen, ndërsa premtuan suksese të tjera në të ardhmen. “Dua të falenderoj shumë trajnerin tim, Albanin, gjithashtu edhe kryetarin, për këtë mbështetje dhe për këtë vlerësim. Ka qenë me të vërtetë një emocion shumë i bukur, mezi pres që të sjell medalje të tjera”, tha Novruzaj. /r.e/ ATSH",https://kohajone.com/aktualitet/veliaj-medalje-mirenjohjeje-per-kampionet-e-boksit-esmeralda-novruzaj-dhe-alban-beqiri/,Topicality,
208,"I akuzuari në Prizren, për vepën penale “Dhunimi”, vihet në pranga në Dibër",,https://kohajone.com/aktualitet/i-akuzuari-ne-prizren-per-vepen-penale-dhunimi-vihet-ne-pranga-ne-diber/,Topicality,
209,"E dhunoi fizikisht dhe tentoi të përdhunonte 74-vjeçaren, arrestohet 38-vjeçari në Pukë","Policia e Pukës ka arrestuar një 38-vjeçar i cili akuzohet se ka dhunuar fizikisht dhe ka tentuar të përdhunojë një 74-vjeçare. Specialistët për Hetimin e Krimeve të Komisariatit të Policisë Pukë, bënë ndalimin e shtetasit Fatmir Shyti, 38 vjeç, person me precedent të mëparshëm kriminal për veprat penale “Dhuna në familje” dhe “Armëmbajtje pa leje”. Ndalimi i tij u bë pasi ka ushtruar dhunë fizike dhe ka tentuar të kryejë marrëdhënie seksuale me dhunë me një 74-vjeçare. Materialet procedurale u referuan në Prokurorinë pranë Gjykatës së Shkallës së Parë të Juridiksionit të Përgjithshëm Shkodër për veprat penale “Marrëdhënie seksuale me dhunë me të rritura e mbetur në tentativë”.",https://kohajone.com/aktualitet/e-dhunoi-fizikisht-dhe-tentoi-te-perdhunonte-74-vjecaren-arrestohet-38-vjecari-ne-puke/,Topicality,
210,Rama uron Ditë të Rinisë me mishërimin e qartë të forcës së shembullit,"Kryeministri Edi Rama ka zgjedhur një mënyrë krejt origjinale për të kremtuar 8 Dhjetorin, Ditën e Rinisë. Krejt ndryshe, dhe shumë shprehëse. Ai vjen “në këtë Ditë të Rinisë me mishërimin e qartë të forcës së shembullit të qindra e mijëra të rinjve të sotëm, që nën traditën e prindërve, por me energjinë dhe me vizionin për të ardhmen, punojnë, ndërtojnë e frymëzojnë për një Shqipëri të transformuar në anekënd” Ky shembull, është frymëzim për ata të rinjë dhe të reja, që në kremte të tilla sjellin modelet e punës dhe përkushtimit, prej atje ku mundi dhe djersa, shndërrohen në kapacitete zhvillimi ekonomik, dhe shtimit të shanseve që rinia kërkon te përkushtimi, larg retorikave politike e podumeve, krejt në skaj të tubimeve dhe bardhezisë së përshkrimit të realitetit shqiptar. Kryeministri Edi Rama me rastin e 8 Dhjetorit, Ditës Kombëtare të Rinisë, ndau këtë video me shembullin e Jon Goxhas, i cili ka vijuar traditën e familjes duke e çuar përpara biznesin e fabrikës së vajit të ullirit “Konispoli”. “Ne kemi një biznes familjar, fabrikë vaji. Duke qenë se ky është viti i 30-të i përpunimi të ullirit, duke përpunuar me një teknologji gjermane në gjithë këto 30 vite, duke sjellë në treg vaj me një kualitet shumë të mirë, ekstra i virgjër”, u shpreh Goxha. “Në punishten tonë në përgjithësi janë të gjithë fermerët e zonës, të cilët sjellin produktin e tyre për ta përpunuar dhe për të sjellë produktin final të vajit të ullirit”, theksoi ai. “Në përgjithësi tregu jonë është treg i brendshëm, ku furnizojmë restorante, familje, pasi kërkesa është shumë e lartë”, tha Goxha. Përmes këtij postimi, përmes këtij shembulli, kreu i ekzekutivit shqiptar ofron mënyrën etalon se si festohet Dita e Rinisë, se si ajo, rinia, ajo që u bë promotor i ndryshimeve, sot 34 vite më parë, pikërisht ajo po tenton të tregojë, se asaj i lind e drejta për të besuar dhe kontribuar në transformimin që po ndodh në Shqipëri. Albert Vataj",https://kohajone.com/aktualitet/rama-uron-dite-te-rinise-me-misherimin-e-qarte-te-forces-se-shembullit/,Topicality,
211,Kush janë tre peshëngritësit që do të përfaqësojnë Shqipërinë në Botërorin e Bahreinit?,"Ekipi Kombëtar i peshëngritjes ka mbërritur në Manama të Bahreinit, ku po mbahet Kampionati Botëror. I pranishëm në seancën stërvitore të së shtunës ka qenë edhe presidenti i Komitetit Olimpik Kombëtar, Fidel Ylli, i shoqëruar nga presidenti i Federatës Shqiptare të Peshëngritjes, Elez Gjoza dhe nga anëtari i Bordit Ekzekutiv të Federatës Evropiane të Peshëngritjes, Astrit Hasani. Kampionati Botëror i Peshëngritjes ka nisur më 6 dhjetor dhe përfundon më 15 dhjetor. Sporti ynë i traditës do të përfaqësohet sërish me 3 peshëngritës të nivelit të lartë, dy kampionët me eksperiencë Erkand Qerimaj dhe Briken Calja dhe të riun me një të ardhme premtuese, Kristi Ramandani. Briken Calja do të garojë në peshën deri në 73 kg dhe Erkand Qerimaj së bashku me Kristi Ramadanin do të garojnë në peshën deri në 81 kg.",https://kohajone.com/aktualitet/ekipi-yne-kombetar-shkon-ne-ne-boterorin-e-bahreinit-me-3-peshengrites/,Topicality,
212,"8 Dhjetori, Meta: Liria dhe demokracia janë nën agresionin e një regjimi të dhunshëm","Presidenti i Partisë së Lirisë, Ilir Meta uroi sot 8 Dhjetorin, Ditën Kombëtare të Rinisë. Meta publikoi një video në rrjetet sociale, teksa shpreh “mirënjohje të veçantë ndaj Lidershipit Heroik të Azem Hajdarit, të gjithë djemve dhe vajzave, që 34 vite më parë, duke vrarë frikën i prinë me guxim, kurajë e patriotizëm Lëvizjes Studentore që e futi Shqipërinë në rrugën e Lirisë dhe të Demokracisë”. “Unë besoj shumë në shpirtin energjik të të rinjve të Shqipërisë për të marrë në dorë fatet e tyre dhe të mbarë vendit, sot më shumë se kurrë, kur pluralizmi politik, liria dhe demokracia janë nën agresionin e një regjimi të dhunshëm”, thekson Meta në një postim në rrjetet sociale. Meta nënvizon se, “kjo është rruga për të ndaluar shpopullimin dhe garantuar një Shqipëri që u përket të rinjve”. Presidenti i Partisë së Lirisë, Ilir Meta ndodhet në burg, pasi u arrestua më 21 tetor, nën dyshimet për disa vepra penale, “korrupsion” në 3 raste, “pastrim parash” dhe “fshehje të pasurisë”.",https://kohajone.com/aktualitet/8-dhjetori-meta-liria-dhe-demokracia-jane-nen-agresionin-e-nje-regjimi-te-dhunshem/,Topicality,
213,"Sali Berisha, sot në tubimin e FRPD për 8 Dhjetorin: Sot po jetojmë në një diktaturë të re","Kryetari i Partisë Demokratike, Sali Berisha mori pjesë në aktivitetin e zhvilluar nga të rinjtë demokratë, me rastin e 8 dhjetorit, Ditës së Rinisë.
Në fjalën e tij, ish-kryeministri kujtoi disa momente nga 8 dhjetori i vitit 1990, ndërsa u ndal tek regjimi i asaj kohe, që sipas tij vriste të rinj çdo javë. “Kjo diktaturë, në 46 vite të ekzistencës së saj vendosi mbi shqiptarët shtypjen më të egër që ata kishin njohur në tërë historinë. Vendosi diktaturën më të thellë të izolimit të tyre, sa kurrë ndonjëherë në histori. Vendosi tiraninë e urisë dhe skamjes që, shqiptarët s’e kishin njohur kurrë më parë nëpërmjet hiperkolektivizmit. Rënia e murit të Berlinit dhe revolucionet demokratike të vitit 1989, pavarësisht prej tyre, Shqipëria mbetej siç e cilësonte partia staliniste dhe diktatori i fundi, si bastioni ose kështjella buzë Adriatikut e socializmit. Regjimi, me propagandën e tij, fliste çdo ditë për demokratizimin, por vriste çdo javë të rinjtë, të cilët niseshin për të kaluar në botën e lirë. Dhe jo vetëm i ekzekutonte, por i sillte dhe i zvarriste kufomat e tyre në qytetet: Shkodër, Gjirokastër, Sarandë, Korçë, vetëm e vetëm për të terrorizuar popullatën. Pikërisht, në këto rrethana, 34 vite më parë, një grup studentësh dalin në darkë në këtë shesh dhe nisin protestën e parë studentore në historinë e vendit. Rreshtojnë një seri kërkesash”, tha Berisha. Po ashtu, kreu i PD foli edhe për situatën politike aktuale, duke drejtuar gishtin nga qeveria, që sipas tij është shndërruar në një diktaturë të re, që është më e rrezikshme se ajo e Enver Hoxhës. “Studiuesit më të mëdhenj të diktaturave e kanë quajtur këtë diktaturë më të rrezikshme. Shqipëria sot po jeton një diktaturë, në të cilën të gjitha pushtetet janë në dorë të një njeriu, të një antishqiptari. Një diktaturë, e cila zgjedhjet i ka shndërruar në një fasadë, një diktaturë e cila ka rikthyer në Shqipëri, burgjet, arrestimet politike”, tha Sali Berisha, i cili theksoi se “në zgjedhjet e 11 majit shkojmë të sigurt, do pastrojmë shtëpinë tonë”. Sali Berisha bëri thirrje që mosbindja civile do të vazhdojë edhe më tej.",https://kohajone.com/aktualitet/sali-berisha-sot-ne-tubimin-e-frpd-sot-po-jetojme-ne-nje-diktature-te-re/,Topicality,
214,"FSHF mirëpret turneun me ambasadat, Duka: Futbolli, mesazh i fortë miqësie dhe edukimi për shoqërinë","Federata Shqiptare e Futbollit mirëpriti sot një turne të veçantë futbolli me ambasadat, në kuadër të 10-vjetorit të Procesit të Berlinit. Ky aktivitet, i organizuar në “Shtëpinë e Futbollit” nën sloganin “Miqësi përmes Futbollit – Edicioni i Ballkanit Perëndimor”, u zhvillua me pjesëmarrjen e gjashtë skuadrave: “Diplomatic League”, “WBF + RYCO”, skuadra e Ministrisë për Evropën dhe Punët e Jashtme të Republikës së Shqipërisë, Skuadra e Ambasadës gjermane në Shqipëri, Skuadra e Ambasadës gjermane në Kosovë dhe Skuadra e Administratës së FSHF-së. Në këtë aktivitet të veçantë morën pjesë presidenti i FSHF-së, Armand Duka, ambasadori gjerman në Shqipëri, Karl Bergner, ambasadori gjerman në Kosovë, Joern Rohde, si dhe përfaqësues të tjerë të institucioneve. Presidenti i Federatës së Futbollit, Armand Duka në fjalën e tij përshëndetëse falënderoi të gjithë të pranishmit në këtë aktivitet të veçantë, që përcjell mesazhe pozitive nëpërmjet futbollit. Gjithashtu, presidenti Duka falënderoi ambasadorët gjermanë për mikpritjen fantastike të ekipit Kombëtar dhe tifozëve shqiptarë në Gjermani gjatë Euro 2024, si dhe riktheksoi se dyert e Federatës së Futbollit janë gjithmonë të hapura për çdo lloj bashkëpunimi që i shërben edukimit të fëmijëve dhe përmirësimit të jetës në vendin tonë. “Në radhë të parë dua t’ju falënderoj të gjithëve që jeni këtu. Në veçanti, Ambasadorin Gjerman në Shqipëri, që është iniciatori i këtij turneu dhe Ambasadorin Gjerman në Kosovë. Dua t’ju falënderoj të gjithëve ju që jeni pjesëmarrës në këtë turne, përfaqësuesit e të gjitha skuadrave. Jam vërtet shumë i kënaqur që jam sot këtu me ju dhe që më jepet mundësia të përcjell një mesazh për të gjithë ju dhe për të gjithë shoqërinë në përgjithësi. Fjala ime dhe e ambasadorëve ka nevojë për përkthim, por loja nuk ka nevojë për përkthim. Ajo është unike, flet vetë dhe për këtë është loja më e bukur në botë. Jam shumë i lumtur që ne, të gjithë ata që punojmë në futboll, kemi komoditetin të përcjellim mesazhe shumë të rëndësishme për shoqërinë, sepse futbolli është loja më e bukur në botë. Të gjithë e duan dhe të gjithë duan ta luajnë, por të paktën e shijojnë dhe e ndjekin. Kjo na mundëson të përcjellim lehtësisht mesazhet, që është një nga objektivat tanë. Sot, përveç kënaqësisë që futbollistët do të përjetojnë në fushë, mesazhi që ata do të përcjellin “miqësi përmes futbollit”, është shumë i rëndësishëm. Objektivat tona janë që nëpërmjet futbollit, të edukojmë dhe të ndërtojmë një të ardhme më të mirë për shoqërinë. Këto janë objektivat kryesorë, jo vetëm gara dhe fitorja. Por, nëpërmjet fitoreve mesazhi përçohet më mirë. Përfitoj nga rasti që nëpërmjet ambasadorëve gjermanë në “Shtëpinë e Futbollit”, të falënderoj të gjithë gjermanët që mirëpritën skuadrën shqiptare dhe të gjithë tifozët shqiptarë gjatë “Euro 2024”, që ishte një manifestim fantastik nga pikëpamja organizative e UEFA-s, por edhe falë organizatorëve të shtetit gjerman dhe skuadrave që morën pjesë. Padyshim që ishte kampionati më i mirë i organizuar ndonjëherë në të gjitha këndvështrimet. Merita kryesore shkon për Gjermaninë dhe organizatorët atje. Dua të ritheksoj që dyert e Federatës së Futbollit janë gjithmonë të hapura për çdo lloj bashkëpunimi që i shërben edukimit për të ardhmen e fëmijëve tanë dhe që kontribuon në përmirësimin e jetës në vendin tonë dhe në të gjithë globin. Në fund, duke qenë se jemi në prag festash, ju uroj të gjithëve atyre që ndjekin dhe luajnë futboll dhe mbarë shoqërisë gëzuar festat! Të kemi festa sa më të mbara dhe të presim një vit sa më të suksesshëm, 2025. Padyshim që të gjitha skuadrat do të luajnë për t’u kënaqur, por njëra do të fitojë”,  përfundoi Presidenti Duka. Aktivitetin e përshëndetën edhe ambasadorët gjermanë. Në fjalën e tij, Ambasadori Gjerman në Shqipëri, Karl Bergner, vlerësoi mikpritjen shqiptare dhe theksoi se ekipi Kombëtar dhe tifozët shqiptarë gjatë “Euro 2024” në Gjermani kanë lënë një përshtypje të mrekullueshme. Ai shtoi se vitin e ardhshëm Shqipëria do të mirëpresë një event shumë të rëndësishëm, Kampionatin Europian U-17. “Faleminderit të gjithëve, ambasadorëve, kolegëve të ekipeve, pjesëmarrësve, të ftuarve dhe tifozëve. Jemi mirënjohës që ju kemi këtu. Faleminderit për mikpritjen shqiptare. Dhjetori i 2024-ës shënon mbylljen e një viti të ngjeshur me evenimente futbolli. Ju morët pjesë në Euro 2024, dhe dua të uroj Shqipërinë për ekipin dhe tifozët, të cilët kanë lënë një përshtypje të mrekullueshme në Gjermani. Ekipi bëri një lojë të mirë dhe sipas mendimit tim meritonte të shkonte më tej. Tifozët kanë lënë një përshtypje shumë pozitive për Shqipërinë, ishin të ngrohtë dhe u integruan mirë, pa shfaqur dhunë. Ishin miq të mirë në Gjermani. Vitin e ardhshëm, Shqipëria do të mirëpresë një event shumë të rëndësishëm Kampionatin Europian U-17”, tha ambasadori gjerman në Shqipëri, Karl Bergner. Aktiviteti vazhdoi me hedhjen e shortit, ku ekipet u ndanë në dy grupe, A dhe B. Në fund, në finale u kualifikuan skuadra e Ambasadës Gjermane në Shqipëri dhe Diplomatic League. Turneu u fitua nga skuadra e Ambasadës Gjermane në Shqipëri.",https://kohajone.com/aktualitet/fshf-mirepret-turneun-me-ambasadat-duka-futbolli-mesazh-i-forte-miqesie-dhe-edukimi-per-shoqerine/,Topicality,
215,"SHBA, fermerët dhe ekonomistët mbi ndikimin e tarifave","Përmes postimeve në mediat sociale, Presidenti i zgjedhur Donald Trump ka kërcënuar se do të vendosë tarifa ndaj Kanadasë, Kinës dhe Meksikës, tre nga partnerët kryesorë tregtarë të Shteteve të Bashkuara. Fermerët dhe ekonomistët druhen se tarifat mund të kenë një ndikim negativ mbi ekonominë amerikane. Kur presidenti i atëhershëm Donald Trump nënshkroi Marrëveshjen tregtare mes Shteteve të Bashkuara, Meksikës dhe Kanadasë në vitin 2020, fermeri i Ilinoit David Isermann, e pa këtë si një lëvizje pozitive për politikën tregtare të Shteteve të Bashkuara. “Kjo ishte diçka që duhej bërë, dhe ai meriotn vlerësim për këtë sepse marrëveshja paraprake ishte problematike”, thotë ai. Por komentet e fundit të zotit Trump në mediat sociale, në të cilat ai propozon vendosjen e tarifave ndaj Kanadasë dhe Meksikës do të shkelnin marrëveshjen tregtare të vitit 2020 dhe mund të ndikojnë në çmimin e misrit dhe sojës, produkte që Shtetet e Bashkuara i eksportojnë në ato vende, të cilat janë burime kryesore të të ardhurave për fermerët si David Isermann. “Problemi me vendosjen e një tarife është se ajo mund të nxisë një luftë tarifash mes vendeve”, thotë ai. “Nëse vendosim këto lloje tarifash, atëherë shumë nga partnerët tanë tregtarë do të hakmerren, duke vendosur tarifa të ngjashme ndaj vendit tonë.” Kimberly Clausing është ekonomiste në Universitetin e Kalifornisë në Los Anxhelos. “Në të vërtetë asnjë vend i pasur nuk mbështetet tek tarifat si një burim thelbësor të ardhurash”, thotë ajo. “Për mua fjala më e bukur në fjalor është tarifa.” Duke folur në Klubin Ekonomik të Çikagos gjatë fushatës për president në tetor, zoti Trump shtjelloi arsyet pse ai beson se tarifat mund të ndihmojnë ekonominë amerikane. “Së pari tarifat mbrojnë kompanitë që kemi këtu dhe kompanitë e reja që do të vijnë këtu. Do të kemi mijëra kompani që do të vijnë në këtë vend. Ne do ta rrisim numrin e tyre si kurrë më parë”, tha ai. Në një raport të publikuar në qershor të këtij viti, Fondacioni Tatimor jopartiak dhe jofitimprurës tha se tarifat e vendosura mbi produkte me vlerë rreth 380 miliardë dollarë gjatë administratës së parë të Presidentit Trump, u kushtuan amerikanëve rreth 80 miliardë dollarë në taksa të reja. Administrata e Presidentit Joe Biden mbajti në fuqi shumicën e këtyre tarifave dhe shtoi rreth 18 miliardë dollarë tarifa të reja për mallrat kineze, duke përfshirë ndaj mikroprocesorëve dhe makinave elektrike. Sipas Fondacionit Tatimor, tarifat e vendosura gjatë shtatë viteve të fundit kanë ulur me 0,2 për qind prodhimin e brendshëm bruto dhe kanë eliminuar rreth 140,000 vende pune me orar të plotë në Shtetet e Bashkuara. “Tarifat nuk janë një avantazh konkurrues për fermerët e Ilinoit apo sektorin amerikan të bujqësisë.” Ryan Whitehouse është drejtor për çështjet e legjislacionit në Zyrën e Ilinoit për Fermat dhe punon me ligjvënësit për mbrojtjen e interesave të fermerëve. Në vitin 2019, Kina vendosi tarifa hakmarrëse ndaj eksporteve të sojës amerikane, duke e bërë Kinën të varet nga furnizues të tjerë. Këtë vit, importet e sojës amerikane në Kinë ishin në nivelin 18%, nga 40% që ishin në vitin 2016, ndërsa të dhënat e doganave kineze tregojnë se importet e sojës nga Brazili janë rritur në 76%. Ryan Whitehouse është i shqetësuar se një valë e re tarifash hakmarrëse do të dëmtonte fermerët amerikanë të misrit dhe sojës që tashmë po përballen me çmime të ulëta. “Rruga që ndoqi administrata e kaluar e zotit Trump është arsye për shqetësim. Ne duam të sigurohemi që t’i hapim ato tregje, jo t’i mbyllim ato”, thotë ai. “Ne do të kemi deficitin më të madh tregtar bujqësor në një kohë të gjatë”, thotë fermeri David Isermann. Kjo është arsyeja pse fermeri David Isermann shpreson se debati për tarifat e reja nuk do të çojë në veprime që mund të ndikojnë në të ardhurat e tij. “Historia tregon se në këtë lloj lufte nuk ka fitues”, thotë ai. Zëri i Amerikës",https://kohajone.com/aktualitet/shba-fermeret-dhe-ekonomistet-mbi-ndikimin-e-tarifave/,Topicality,
216,DW: A po e inkurajon BE Serbinë të sillet në mënyrë agresive?,"Sulmet e fundit në Kosovë ende nuk janë zbardhur. Por një gjë është e qartë, Beogradi nuk është i interesuar për stabilitet në Kosovë. Ndërsa BE po “vëzhgon” gjendjen.
Javën e kaluar, Republika e Kosovës përjetoi një seri sulmesh: së pari, granata dore shpërthyen pranë stacionit policor të Kosovës në Zveçan në veri të vendit, i populluar kryesisht me serbë. Disa ditë më vonë, një granatë dore shpërtheu në bashkinë e Zveçanit. Menjëherë pas kësaj, një shpërthim dëmtoi një kanal të rëndësishëm uji jo larg qytetit të Mitrovicës, i cili është i rëndësishëm për furnizimin me ujë të banorëve të veriut të Kosovës dhe për ftohjen e termocentralit. Ende është e paqartë se kush qëndron pas sulmit. Qeveritë e Serbisë dhe Kosovës akuzojnë njëra-tjetrën për përgjegjësi. Por sulmi në kanalin Ibër-Lepenc u dënua nga Bashkimi Evropian si një “sulm terrorist”: “Është një akt i neveritshëm sabotimi kundër infrastrukturës kritike civile të Kosovës,” tha shefi i politikës së jashtme të BE-së në largim, Josep Borrell. Pavarësisht nga rezultati i hetimeve, mund të thuhet se nga viti 2022 ka pasur një sërë veprimesh dhe kërcënimesh të dhunshme nga Serbia kundër Kosovës. Në shtator të vitit të kaluar, një grup paraushtarak i infiltruar nga Serbia dhe i armatosur me armët e forcave të armatosura serbe sulmoi policët e Kosovës. Një polic dhe tre sulmues u vranë në një “akt terrorist” të dënuar nga BE. Brukseli kërcënoi me sanksione, por kaq ishte. Më vonë, presidenti serb Aleksandar Vuçiq i zhvendosi forcat e tij të armatosura afër Kosovës. Vetëm ndërhyrjet e SHBA-së dhe NATO-s e detyruan Vuçiqin të ndalonte tanket e tij. Një skenar i ngjashëm ka ndodhur edhe në dhjetor 2022. “Bota serbe”
Gjatë ndërmjetësimit të BE-së në mars 2023, Vuçiqi dhe kryeministri i Kosovës Albin Kurti ranë dakord verbalisht për të përmirësuar marrëdhëniet. Në të njëjtën mbrëmje, i pyetur se kur do të nënshkruhet marrëveshja, Vuçiq tha në televizion: “Kam dhimbje të padurueshme në dorën time të djathtë, e unë mund të nënshkruaj vetëm me dorën time të djathtë. Pritet që këto dhimbje të zgjasë edhe në katër vitet e arshshme”. Në maj të vitit 2023, pasuan sulmet serbe ndaj forcës paqeruajtëse të NATO-s, KFOR-it, në të cilat u plagosën 90 ushtarë, disa prej tyre rëndë. Pasi KFOR-i u rrit në gati 5000 ushtarë në fund të vitit të kaluar, dhuna në Kosovë u zvogëlua. Në qershor të vitit 2024, në Beograd u mbajt një konferencë ndërqeveritare nën udhëheqjen e Vuçiqit me qëllim zbatimin e konceptit “Bota Serbe”. Nocioni bazohet në termin “Bota Ruse”. “Bota Serbe” është një përshkrim i ri i projektit “Serbia e Madhe” që presidenti serb Slobodan Millosheviq zbatoi gjatë shpërbërjes së Jugosllavisë në vitet 1990, domethënë bashkimin e të gjitha zonave të banuara nga serbët. Lavdërim nga Presidenti i Komisionit Evropian
Në prill të vitit 2024, komandanti suprem i NATO-s për Evropën, gjenerali amerikan Christopher Cavoli, paralajmëroi urgjentisht për konflikte të reja të armatosura në Ballkanin Perëndimor. Rusia, tha ai, po përdor aktorët serbë për të ndezur tensionet në rajon dhe për t’i kthyer grupet e ndryshme etnike kundër njëri-tjetrit. “Sulmet ndaj policëve të Kosovës dhe grumbullimi i trupave serbe në kufirin me Kosovën veriore përfaqësonin kërcënimin më të madh të dhunës ndërshtetërore që nga fundi i luftës së vitit 1999 dhe demonstruan një nivel shqetësues kërcënimi në rajon,” tha Cavoli. Këto ngjarje nuk u diskutuan gjatë vizitës së Presidentes së Komisionit Evropian Ursula von der Leyen dhe bisedës me Vuçiqin në Beograd në tetor 2024. Vuçiç dhe qeveria e tij u lavdëruan dhe u shpërblyen në mënyrë eksplicite: Von der Leyen konfirmoi se Vuçiç kishte bërë një “punë të shkëlqyer” me një ” program të shkëlqyer të reformave” dhe paralajmëroi ndihmë financiare për Serbinë në qindra milionë euro. “I dashur Aleksandar,” tha von der Leyen, “ju keni treguar se jeni të vendosur të nxisni për reforma, veçanërisht në aspektin e shtetit ligjor dhe demokracisë. Ju keni treguar se fjalët tuaja pasohen nga vepra!” Modaliteti hibrid
Lavdërimet e presidentit të BE-së janë në kontrast të plotë me analizat e shumta të instituteve dhe organizatave joqeveritare të njohura. Sipas Projektit Botëror të Drejtësisë, Serbia renditet e 94-ta midis Beninit dhe Kinës për sa i përket sundimit të ligjit. Të gjitha vendet e krijuara nga shpërbërja e Jugosllavisë janë në pozitë më të mirë, ndër to edhe Kosova, e cila është në vendin e 58-të. Sipas Transparency International, Serbia renditet e 104-ta nga 180 vende në indeksin e korrupsionit. Dhe Human Rights Watch përshkruan një pamje të zymtë të lirisë së medias dhe vëzhguesit e zgjedhjeve i kanë kritikuar zgjedhjet e dhjetorit 2023 – si as të lira dhe as të drejta. Freedom House e ka quajtur prej kohësh regjimin serb “hibrid”, do to thotë diçka midis demokracisë dhe autokracisë. Qeveria serbe aktualisht po merr masa shtypëse kundër shoqërisë civile pas protestave kundër minierave të planifikuara të litiumit dhe rrënimit në stacionin hekurudhor në Novi Sad, në të cilat vdiqën 14 persona. Në të njëjtën kohë, regjimi i Vuçiqit, i cili po reagon gjithnjë e më me nervozizëm nga brenda, po intensifikon në mënyrë dramatike kontaktet me qeveritë e Rusisë, Kinës, Bjellorusisë dhe Iranit në nivel ushtarak, sigurisë, në nivelin politik dhe ekonomik. Duket se mungesa e kritikave nga BE-ja, së bashku me ndihmën e madhe financiare të pakushtëzuar, po arrin pikërisht të kundërtën e qëllimit të dëshiruar, që është qetësimi i Ballkanit Perëndimor. Sundimi i drejtësisë dhe litiumi
“Siç e dini, Serbia nuk është vetëm një partner strategjik, por edhe një aleat i Rusisë,” i tha i besuari më i afërt i Vuçiçit, zëvendëskryeministri Aleksandar Vulin, presidentit rus Vladimir Putin në një takim në Vladivostok në shtator, i cili u sanksionua nga SHBA për afërsinë e tij me Moskën.
Në një intervistë për “Rusia Today” në kuadër të samitit të BRICS, Vulini u ankua edhe për përfaqësuesit e BE-së dhe NATO-s, të cilët vazhdimisht i bënë thirrje qeverisë serbe të mbështesë sanksionet e BE-së kundër Moskës. Megjithatë, Vulini i premtoi audiencës ruse se Serbia nuk do të bënte kurrë një “tradhti të madhe” të tillë. “Jam krenar për marrëdhëniet e mia me Rusinë dhe do të luftoj deri në ditën e fundit të jetës sime për t’i afruar ato”. Që kur kancelari gjerman Olaf Scholznisi një marrëveshje miliarda eurosh për litium midis Brukselit dhe Beogradit në korrik, gjërat kanë filluar të ziejnë në Ballkanin Perëndimor. Një ish-diplomat gjerman dhe ekspert për Ballkanin, i cili dëshironte të mbetej anonim, tha se BE e sheh tani Ballkanin vetëm si “një rajon nga i cili vijnë kujdestarët” me “burime të tilla si litiumi”. “Autokratët si Vuçiq” janë të dobishëm këtu, sepse ata mund të shtyjnë më së miri projektet e diskutueshme vendase si biznesi i litiumit. Një ekspert për Ballkanin në Universitetin e Gracit, profesor Florian Bieber, komenton në llogarinë e tij X: “Sot, BE dhe Gjermania kanë shkëmbyer demokracinë, shtetin e së drejtës dhe perspektivën e anëtarësimit të Ballkanit në BE me litium. Në Serbi nuk ka institucione apo media të pavarura, as vend për një shoqëri civile kritike”. Siç është paralajmëruar, Vuçiq do të takohet me kancelarin Olaf Scholz të martën e ardhshme në Freiberg të Saksonisë. Tema e takimit është “Shfrytëzimi i qëndrueshëm i litiumit”. DW Alexander Rhotert",https://kohajone.com/aktualitet/dw-a-po-e-inkurajon-be-serbine-te-sillet-ne-menyre-agresive/,Topicality,
217,"8 Dhjetori, Benet Beci: U bëra pjesë e festës së të rinjve të Asamblesë rinore të PS",,https://kohajone.com/aktualitet/8-dhjetori-benet-beci-u-bera-pjese-e-festes-se-te-rinjve-te-asamblese-rinore-te-ps/,Topicality,
218,"Myrto Uzuni, golashënuesi më i mirë i huaj në historinë e Granadas","Myrto Uzuni hyn në histori! Sulmuesi i Kombëtares shqiptare është tani golashënuesi më i mirë i huaj në historinë e klubit spanjoll Granada. Me golin e tij të 45-të, Uzuni theu rekordin e mëparshëm të mbajtur nga El-Arabi, i cili kishte realizuar 44 gola. Gjatë ndeshjes kundër kryesuesve të Racing Santander, Uzuni nuk u ndal me kaq dhe arriti kuotën e 46 golave, pasi shënoi dy herë në fitoren e thellë 3-0. Në këtë kampionat, sulmuesi kuqezi numëron tashmë 11 gola. Një moment i jashtëzakonshëm dhe historik në karrierën futbollistike të Myrto Uzunit. Federata Shqiptare e Futbollit i uron Uzunit suksese të tjera në rrugëtimin e tij të shkëlqyer.",https://kohajone.com/aktualitet/myrto-uzuni-golashenuesi-me-i-mire-i-huaj-ne-historine-e-granadas/,Topicality,
219,"“Lindëm në demokraci, jetojmë në diktaturë!”, të rinjtë e FRPD tubojnë në Qytetin Studenti","Në përkujtim të 8 Dhjetorit 1990, Ditën e Rinisë, FRPD marshon për të nderuar aktin heroik të studentëve që ndezën flakën e demokracisë në Shqipëri. Para një ekran të madh ku shkruhet “Lindëm në demokraci, jetojmë në diktaturë”, të rinjtë e FRPD flasin para të pranishëmve të mbledhur në Qytetin Studenit, aty ku 34 vite më parë u ndez shkëndija që i vu zjarrin lëvizjes së dhjetorit ’90. Ky tubim përkujtues ndaj atyre që sollën ndryshimet, sjell një brez tjetër të rinjsh, që shprehin vullnetin për t’u bërë edhe ata pjesë ndryshimeve. AV",https://kohajone.com/aktualitet/berisha-ne-perkujtim-te-8-dhjetorit-1990-diten-e-rinise/,Topicality,
220,"8 Dhjetori 1990, Berisha: Nderim tribunit të lirisë, Azem Hajdari dhe studentëve liberatorë që ndanë epokat","Kreu i Partisë Demokratike, Sali Berisha ka shpërndarë në rrjetet sociale një material filmik të zhvillimeve të 8 Dhjetorit të vitit 1990, ditës kur rinia studentore priu epokën e ndryshimeve demokratike në Shqipëri. “Nderim tribunit të lirisë, Azem Hajdari dhe studentëve liberatorë që ndanë epokat”, shkruan Berisha në këtë post. AV",https://kohajone.com/aktualitet/8-dhjetori-1990-berisha-nderim-tribunit-te-lirise-azem-hajdari-dhe-studenteve-liberatore-qe-ndane-epokat/,Topicality,
221,Seul: Arrestohet ish-ministri i Mbrojtjes lidhur me vendimin për gjendjen e luftës,"Prokurorët në Korenë e Jugut kanë arrestuar ish-ministrin e Mbrojtjes i cili supozohet se ka rekomanduar shpalljen e gjendjes së luftës, vendim që u mor më herët gjatë javës nga presidenti Yoon Suk Yeol. Vendimi për gjendjen e luftës u tërhoq më vonë nga presidenti. Por, ish-ministri i Mbrojtjes, Kim Yong Hyun, është figura e parë e lartë që është arrestuar për këtë rast. Ky zhvillim vjen një ditë pas Yoon shmangu një mocion për shkarkimin e tij, të iniciuar në Parlament nga opozita, pasi ligjvënësit e partisë në pushtet bojkotuan votimin. Për kalimin e mocionit për pezullimin e detyrave të presidentit kërkohen dy të tretat e shumicës në Parlament. Partia kryesore opozitare, Partia Demokratike tha se do të përgatisë një mocion të ri për shkarkimin e presidentit. Ish-ministri i Mbrojtjes, Kim Yong Hyun, më 8 dhjetor u dërgua në një qendër të paraburgimit në Seul, pasi u hetua nga prokurorët, tha një zyrtar i zbatimit të ligjit, i cili foli në kushte anonimiteti. Zyrtari nuk dha detaje të tjera. Por, mediat në Korenë e Jugut kanë raportuar se Kim vullnetarisht u paraqit para zyrës së prokurorëve në Seul, ku iu konfiskua telefoni mobil dhe u arrestua. Sipas raportimeve, Policia kontrolloi shtëpinë dhe ish-zyrën e Kimit të dielën. Prokurori i lartë, Park Se-hyun, gjatë një deklarata televizive më 8 dhjetor tha se autoritetet kanë nisur një hetim, përmes një ekipi të posaçëm që përbëhet nga 62 anëtarë, për rastin që ka të bëjë me shpalljen e gjendjes së luftës. Park, që do të udhëheqë këtë ekip, tha se hetimet “nuk do të kursejnë asnjë të dyshuar”. Yoon pranoi dorëheqjen e Kimit më 5 dhjetor, pasi partitë opozitare dorëzuan një mocion të ndarë për shkarkimin e tij. Kim ishte figurë qendrore në zbatimin e gjendjes së luftës të shpallur nga Yoon dhe ai udhëhoqi forcat speciale për të rrethuar ndërtesën e Asamblesë Kombëtare, teksa helikopterët ushtarakë patrulluan mbi ndërtesë. Ushtria u tërhoq pasi Parlamenti në mënyrë unanime votoi për rrëzimin e dekretit të Yoonit, duke e detyruar presidentin që ta tërheqë vendimin të mërkurën. Në mocionin për shkarkimin e Kimit, të iniciuar nga Partia Demokratike dhe partitë e tjera opozitare, ai akuzohej se i kishte propozuar presidentit që të shpallte gjendje të luftës. Zëvendësministri i Mbrojtjes, Kim Seon Ho, i tha Parlamentit se Kim Yong Hyun urdhëroi dislokimin e trupave në Asamblenë Kombëtare. Përmes një deklarate të lëshuar më herët gjatë javës, Kim tha se “të gjithë trupat kryen detyrat e tyre në bazë të vendimit për gjendje të luftës dhe vepruan sipas instruksioneve të mia dhe e gjithë përgjegjësia bie mbi mua”. Prokurori i Përgjithshëm, Shim Woo, u tha gazetarëve të enjten se prokuroria planifikon të hetojë akuzat për rebelim ndaj Yoonit. Përderisa presidenti ka një lloj imuniteti nga ndjekja penale për aq kohë sa është në detyrë, imuniteti nuk e mbron atë në rast të akuzave për rebelim apo tradhti. Ministria e Mbrojtjes e Koresë së Jugut ka pezulluar nga detyrua tre komandantë të lartë ushtarakë pas supozimeve për përfshirjen e tyre në zbatimin e gjendjes së luftës. Ata ishin në padinë e dorëzuar nga opozita për akuza për rebelim. Një ditë më herët, presidenti Yoon kërkoi falje për shpalljen e gjendjes së luftës, teksa protestuesit u mblodhën para Parlamentit, ku po mbahej seanca për mocionin, që dështoi për shkarkimin e presidentit. “Shpallja e gjendjes së luftës erdhi nga dëshpërimi im si president”, tha ai gjatë një adresimi televiziv. Kur shpalli gjendjen e luftës, Yoon pretendoi se një vendim i tillë “do të eliminojë elementet antishtetërore që po pengojnë liritë dhe lumturinë e popullit”. Forcat e sigurisë rrethuan Asamblenë Kombëtare, ndërkaq helikopterët ateruan në çatinë e ndërtesës. Pothuajse 300 ushtarë tentuan të bllokonin ndërtesën. Por, stafi i Parlamentit arriti të ndalonte hyrjen e ushtarëve në ndërtesë dhe brenda Parlamentit kishte numër të mjaftueshëm të deputetëve, të cilët votuan kundër vendimit të Yoonit. Ligjvënësit nga partia në pushtet dhe opozita thanë se ushtarët ishin urdhëruar që të arrestonin politikanët kryesorë, ndërkaq njësive speciale të policisë thuhet se u ishte dhënë urdhri që të largonin deputetët nga Parlamenti. REL",https://kohajone.com/aktualitet/seul-arrestohet-ish-ministri-i-mbrojtjes-lidhur-me-vendimin-per-gjendjen-e-luftes/,Topicality,
222,"Thaçi nuk komenton akuzat e reja, përmend zgjedhjet: Nuk paraqes rrezik politik për askënd","Ish-presidenti i Kosovës, Hashim Thaçi nuk është deklaruar për akuzat e reja që u ngritën ndaj tij nga Zyra e Prokurorit të Specializuar. “Nuk kam pasur mundësi ta diskutoj me avokaten time shkaku i angazhimeve tjera që kam pasur në thelb dokumentin e konfirmuar nga ana ju andaj do të deklarohem me kohë në përputhje me afatin ligjor dhe kushtetues”, tha Thaçi. “Me siguri ju e dini që unë tash e katër vite përballem me një proces tjetër gjyqësor dhe kemi dëgjuar vlerësime keqinterpretuese të historisë politike dhe kombëtare për lirin e shtetit dhe pavarësinë kombëtare më së paku nga vitet 1980 e deri më sot. Pra, është një proces voluminoz. E di se shoqëria kosovare, familja ime dhe unë presim me padurim fundin e këtij procesi. Presim drejtësi për çka edhe besojmë në drejtësi. Krejt papritmas para dy tre ditësh u njoftova për akuzën e re nga ZPS-ja. E di se Kosova është në prag të zgjedhjeve të përgjithshme elektorale, por unë nuk jam pjesë e garës elektorale. Unë nuk paraqes rrezik politik për askënd”, tha Thaçi. Thaçi ka kërkuar që të respektohet Kushtetuta e Kosovës. “Me siguri e dini unë që 4 vite përballem me një tjetër proces gjyqësor. E di që shoqëria kosovare, familja ime dhe unë presim e fundit të këtij procesi, presim drejtësi. E di që Kosova është afër zgjedhjeve elektorale, unë s’jam pjesë e zgjedhjeve elektorale, unë s’paraqes rrezik për askënd. Të respektohet Kushtetuta dhe ligjet e Kosovës. Do të deklarohem brenda kohës së caktuar. Ende s’i kam lexuar në tërësi akuzat, duhet t’i lexoj që t’i kuptoj.”, u shpreh Thaçi. Gjytarja Majorie Maselot i tregoi paraprakisht se nuk është i obliguar të deklarohet dhe se që nga mbajtja e kësaj seance i ka 30 ditë për tu deklaruar mbi mospranimin apo pranimin e fajësisë. Thaçit iu mundësua nga gjykatësja e procedurës paraprake që të bëhet pushim në mënyrë që ai ta lexojë aktakuzën ndërsa tashmë i akuzuari u përgjigj me ‘nuk ka nevojë’. Megjithatë, mbrojtësja e tij, avokatja Nina Tavkoli tha se i duhet një konsultë me klientin e tij për çka seanca shkoi në pushim. Më 29 nëntor 2024, Gjykatësja e Procedurës Paraprake e Dhomave të Specializuara të Kosovës konfirmoi aktakuzën dhe më pas lëshoi katër fletarrestime dhe një fletëthirrje. Ish-kreu i AKI-së Bashkim Smakaj, ish-kryetari i Malishevës Isni Kilaj dhe Fadil Fazliu u arrestuan më 5 dhjetor në Kosovë dhe u transferuan në objektin e paraburgimit të DHSK-së më 6 dhjetor, në bazë të aktakuzës së konfirmuar dhe fletarrestimeve të lëshuara nga Gjykatësja e Procedurës Paraprake e Dhomave të Specializuara të Kosovës Fletarrestimi i lëshuar nga Gjykatësja e Procedurës Paraprake iu dorëzua Thaçit në objektin e paraburgimit të Dhomave të Specializuara të Kosovës më 5 dhjetor, në bazë të aktakuzës së konfirmuar. Hajredin Kuçit iu dorëzua aktakuza e konfirmuar dhe fletëthirrja për t’u paraqitur para Gjykatëses së Procedurës Paraprake, në bazë të aktakuzës së konfirmuar, për paraqitjen e parë. Sipas aktakuzës së konfirmuar, së paku midis 12 prillit 2023 dhe 2 nëntorit 2023, gjatë vizitave në objektin e paraburgimit, “Thaçi u dha Smakajt, Kilajt, Fazliut dhe Kuçit informacion konfidencial në lidhje me dëshmitarë të ZPS-së, udhëzime për të ndikuar në dëshmitë e dëshmitarëve të ZPS-së dhe hollësi se si duhej ta bënin këtë.” Në aktakuzë pretendohet se Thaçi bashkërendoi tri grupe të veçanta, të formuara me Smakajn, Fazliun dhe Kilajn, dhe persona të tjerë kundër të cilëve nuk janë ngritur akuza, si dhe Kuçin, me synimin për të ndikuar në dëshmitë e dëshmitarëve në kontekstin e gjykimit aktual Thaçi dhe të tjerët. Në aktakuzën e konfirmuar, kundër Thaçit janë ngritur tri akuza për tentativë për pengim të personave zyrtarë në kryerjen e detyrave zyrtare, me anë të pjesëmarrjes në veprimin e përbashkët të një grupi; katër akuza për shkelje të fshehtësisë së procedurës, dhe katër akuza për mosbindje ndaj gjykatës. /Telegrafi/",https://kohajone.com/aktualitet/thaci-nuk-komenton-akuzat-e-reja-permend-zgjedhjet-nuk-paraqes-rrezik-politik-per-askend/,Topicality,
223,Kreu i opozitës izraelite kërkon marrëveshje rajonale pas rënies së Damaskut,"Pas rënies së sundimtarit sirian Bashar al-Assad, lideri i opozitës izraelite, Yair Lapid ka bërë thirrje për një aleancë të re rajonale. “Ai kërkoi që kjo duhet të përfshijë Arabinë Saudite si dhe vendet arabe që kanë nënshkruar të ashtuquajturën Marrëveshje të Abrahamit me Izraelin”, sipas një postimi të Lapid në platformën X. “Qëllimi, ishte të merreshim me paqëndrueshmërinë rajonale së bashku”, tha ai. “Irani, i përshkruar si armiku kryesor i Izraelit, është dobësuar ndjeshëm, dhe Izraeli duhet të përpiqet për një sukses gjithëpërfshirës diplomatik që – do të ndihmojë gjithashtu në Gazë dhe zonat e Judesë dhe Samarisë, Bregu Perëndimor”, shkroi Lapid. Nën ndërmjetësimin e SHBA-së, Izraeli nënshkroi një marrëveshje me Bahreinin dhe Emiratet e Bashkuara Arabe (EBA) në vitin 2020. Maroku dhe Sudani gjithashtu ishin afruar më shumë me Izraelin. Përpjekjet për afrim të mëtejshëm midis Izraelit dhe Arabisë Saudite u bllokuan pas sulmit terrorist të grupit militant palestinez Hamas më 7 tetor 2023 dhe luftën pasuese të Gazës. //a.i/ ATSH",https://kohajone.com/aktualitet/kreu-i-opozites-izraelite-kerkon-marreveshje-rajonale-pas-renies-se-damaskut/,Topicality,
224,"Aksioni policor, “Breaking”, godet në Vlorë vjedhësit e pronës dhe pasurisë",,https://kohajone.com/aktualitet/aksioni-policor-breaking-godet-ne-vlore-vjedhesit-e-prones-dhe-pasurise/,Topicality,
225,Dita e Rinisë: Basha: Moment reflektimi mbi idealet e tradhtuara nga ata që e mbajtën peng Shqipërinë,"Kryetari i Partisë Demokratike-Demokratët Euroatlantikë, Lulzim Basha përkujtoi sot 8 Dhjetorin, Ditën e Rinisë dhe Lirisë, duke vlerësuar guximin dhe vizionin e studentëve të Dhjetorit ’90. Në një postim në Facebook, Basha thekson se, kjo ditë shërben si një kujtesë për sakrificën ndaj diktaturës dhe si një thirrje për ndërtimin e një të ardhmeje më të mirë. Basha u bën thirrje të rinjve shqiptarë që të ndjekin shembullin e studentëve të Dhjetorit dhe të punojnë për një Shqipëri ku talenti, merita dhe mundësitë reale janë prioritet. Ai theksoi rëndësinë e ruajtjes së lirisë dhe demokracisë si trashëgimi e çmuar, duke apeluar për përkushtim të vazhdueshëm për një epokë të re shprese, zhvillimi dhe drejtësie. “Është një moment reflektimi mbi idealet e tradhtuara të atij Dhjetori nga ata që e mbajtën peng Shqipërinë duke përvetësuar dhe vonuar ëndrrën e Shqipërisë si Evropa”, shkruan Basha në postimin e tij.",https://kohajone.com/aktualitet/dita-e-rinise-basha-moment-reflektimi-mbi-idealet-e-tradhtuara-nga-ata-qe-e-mbajten-peng-shqiperine/,Topicality,
226,"8 Dhjetori, Spiropali: Sot jemi më pranë se kurrë Shqipërisë së ëndërrimtarëve dhe luftëtarëve të dhjetorit","Kryetarja e Kuvendit, Elisa Spiropali dha sot një mesazh me rastin e 8 Dhjetorit, Ditës Kombëtare të Rinisë. “8 Dhjetori, Dita Kombëtare e Rinisë, simbolizon pasionin e vajzave e djemve shqiptarë, si një faktor thelbësor ndryshimi, për ta kthyer Shqipërinë në familjen e saj natyrale”, u shpreh Spiropali. “Ajo thirrje e brendshme që buçiste së jashtmi, “E duam Shqipërinë si e gjithë Europa!”, ishte më e fortë se çdo parrullë, kongres, antimiting, ishte, mbi të gjitha, esenca e vet historisë shqiptare në kontradiktën e të qenurit një nga bërthamat e vjetra të kontinentit, dhe njëkohësisht e ndarë përdhunshëm nga kjo përkatësi prej pushtimit osman dhe komunizmit totalitar”, theksoi Kryeparlamentarja. Sot, vijoi Spiropali, “ecim më shpejt dhe jemi më pranë se kurrë Shqipërisë së ëndërrimtarëve dhe luftëtarëve të dhjetorit, në një proces intensiv negociatash, me objektivin e qartë Shqipëria në BE brenda vitit 2030”. “Ecim drejt kësaj ëndrre, tashmë një realitet i prekshëm, duke lënë pas fantazmat e komunizmit dhe shëmbëlltyrat e këqija të tyre, idhujt e rremë të tranzicionit, bartësit e gjuhës së urrejtjes dhe përçarjes, minuesit e bashkëjetesës, të bashkuar në aspiratën tonë madhore!”, përfundoi mesazhin e saj Kryetarja e Kuvendit, Elisa Spiropali.",https://kohajone.com/aktualitet/8-dhjetori-spiropali-sot-jemi-me-prane-se-kurre-shqiperise-se-enderrimtareve-dhe-luftetareve-te-dhjetorit/,Topicality,
227,"Blendi Gonxhja: 8 Dhjetori 1990, moment historik që ndryshoi drejtimin e Shqipërisë","Ministri i Ekonomisë, Kulturës dhe Inovacionit, Blendi Gonxhja ishte në Muzeun Kombëtar “Shtëpia me Gjethe” ku së bashku me studentët e Fakultetit të Historisë dhe Filologjisë zhvilloi një diskutim mbi ngjarjet e 8 Dhjetorit 1990. Gonxhja u shpreh se 8 Dhjetori 1990 ishte “një moment historik që ndryshoi drejtimin e Shqipërisë, duke na kujtuar vlerën e shpresës dhe përpjekjeve për të ardhmen, pa harruar rëndësinë e reflektimit”. “Ky bashkëbisedim ishte një mundësi për të ndarë mendime, kujtime dhe për të frymëzuar brezat e rinj të mbajnë të gjallë frymën e demokracisë. Sepse guximi për të vepruar është forca që sjell ndryshimin dhe e ardhmja i përket atyre që nuk hezitojnë të ndërmarrin hapa përpara”, nënvizoi Gonxhja.",https://kohajone.com/aktualitet/blendi-gonxhja-8-dhjetori-1990-moment-historik-qe-ndryshoi-drejtimin-e-shqiperise/,Topicality,
228,"Shkodër, finalizohet operacioni policor i koduar “Bashkëpunëtori”",,https://kohajone.com/aktualitet/shkoder-finalizohet-operacioni-policor-i-koduar-bashkepunetori/,Topicality,
229,Veliaj në Ditën e Rinisë: Tirana është dhe do të mbetet qyteti i të rinjve,,https://kohajone.com/aktualitet/veliaj-ne-diten-e-rinise-tirana-eshte-dhe-do-te-mbetet-qyteti-i-te-rinjve/,Topicality,
230,"Ambasada Amerikane: Rinia shqiptare, forca që formëson të ardhmen e kombit","Me rastin e Ditës Kombëtare të Rinisë, Ambasada Amerikane në Tiranë ka ndarë një mesazh përkujtues dhe inkurajues në faqen e saj zyrtare në Facebook, duke vlerësuar rolin historik të rinisë shqiptare në rrëzimin e komunizmit dhe përpjekjet e saj për ndërtimin e një të ardhmeje demokratike. “Shqipëria feston sot Ditën Kombëtare të Rinisë, duke shënuar 34 vjet që kur studentët dhe të rinjtë shqiptarë u ngritën kundër një prej regjimeve më të ashpra komuniste të Europës, duke shënuar rënien e tij dhe duke formësuar të ardhmen e kombit. Më 8 dhjetor kujtojmë ata që luftuan për demokraci,” shkruhet në deklaratën e ambasadës. Në mesazhin e saj, Ambasada Amerikane vuri theksin te potenciali dhe roli i pazëvendësueshëm i rinisë së sotme për ta çuar vendin përpara në aspiratat e tij euroatlantike. “Rinia e sotme vazhdon të formësojë të ardhmen e Shqipërisë dhe Shtetet e Bashkuara qëndrojnë me ju ndërsa ecni përpara në rrugën tuaj drejt anëtarësimit në BE,” thekson më tej postimi. Kjo ditë simbolike përkujton guximin e studentëve dhe të rinjve shqiptarë të vitit 1990, të cilët përmes një rezistence paqësore i dhanë fund dekadave të izolimit dhe represionit, duke hapur rrugën për pluralizmin politik dhe një shoqëri të lirë. Për shumë shqiptarë, 8 dhjetori mbetet një ditë reflektimi dhe frymëzimi, që lidh brezat në angazhimin për demokraci, liri dhe progres. Shtetet e Bashkuara, si një partner strategjik i Shqipërisë, riafirmojnë mbështetjen e tyre për të rinjtë shqiptarë dhe përpjekjet e tyre drejt një të ardhmeje të ndritur. Albert Vataj",https://kohajone.com/aktualitet/ambasada-amerikane-rinia-shqiptare-forca-qe-formeson-te-ardhmen-e-kombit/,Topicality,
231,Cilat janë përfitimet e jashtëzakonshme për organizmin të lëngut dhe lëkurës së shegës?,"Të gjithë ekspertët e mirëqënies bien dakord se lëngu i shegës funksionin si nektar për organizmin. Në fakt, ngritja në piedestal e shegës është krejt e justifikueshme. Ajo na jep një nga lëngjet më të mira për njeriun. Shega renditet në listën e shkurtër të disa frutave që kanë të njëjtat vlera si në formën e plotë të tyre ashtu edhe në formën e lëngut. Sipas kërkimeve të AgroWeb.org, lëkura e shegës përmban sasinë maksimale të antioksidantëve. Ata çuditërisht shumëfishohen në momentin që fryti shtrydhet dhe nxjerr lëngun fantastik. Në aspektin e vlerave, lëngu i shegës dhe fruti në përgjithësi renditet krah boronicave dhe çajit jeshil. Një gotë e vetme me lëng shege ofron 40% të dozës ditore të acidit folik dhe vitaminave A, C dhe E. Lëngu i freskët ose i saposhtrydhur i shegës nuk ka të krahasuar me lëngjet e paketuara. Kjo për faktin e vetëm se në variantin e papërpunuar, ai përmban sasinë maksimale të vitaminave. Lëngu i shegës ka një ndikim të jashtëzakonshëm në shëndetin e njeriut, por kur vjen puna tek zemra ai është i mrekullueshëm. Vitaminat dhe mineralet ndihmojnë elasticitetin e arterieve dhe ulin inflamacionin në enët e gjakut. Lëngu i shegës zvogëlon impaktin e aterosklerozës, që është një nga shkaktarët kryesorë të sëmundjeve të zemrës. Ai ul rrezikun e bllokimit të arterieve që pengon qarkullimin e gjakut në zemër dhe në tru. Me fjalë të tjera, lëngu i shegës e mbron zemrën nga bllokime të padëshirueshme. Ai ul nivelin e kolesterolit të keq dhe rrit nivelin e atij të mirë. Lëngu i shegës forcon imunitetin Lëngu i shegës ka vlera të fuqishme kundër baktereve dhe mikrobeve që e bën atë një aleat të fortë të sistemit imunitar. Substancat fantastike që përmban lëngu i shegës luftojnë bakteret dhe mikrobet që kryesisht gjenden në gojë dhe shkaktojnë kavitet dhe infeksione të ndryshme. Një ushqimi i pasur me lëng shege ndihmon në ngadalësimin e proçesit të plakjes duke zvogëluar rrudhat të cilat shkaktohen nga ekspozimi i vazhdueshëm në diell. Lëngu i shegës gjithashtu ndihmon në rigjenerimin e qelizave të lëkurës dhe parandalon pigmentimin e tepërt dhe shfaqjen e njollave në lëkurë. Lëngu i shegës rrit prodhimin e kolagjenit dhe elastinës që tendosin lëkurën dhe parandalojnë formimin e rrudhave në fytyrë. Kolagjeni dhe elastina janë të domosdoshme për një lëkurë të mirë, të pastër, të tendosur dhe pa rrudha. Sipas informacioneve të AgroWeb.org, kur fibrat e kolagjenit dhe elastinës dobësohen, lëkura varet dhe humbet forcën e saj. Nëse pini një lëng shege në ditë, do të keni një përmirësim lëkure shumë të dobishëm. Lëngu i shegës është jashtëzakonisht me vlera për femrat shtatzëna. Është një burim i pashtershëm vitaminash dhe mineralesh. Përfshirë këtu acidin folik që është një element thelbësor për një dietë të pasur të nevojshme gjatë shtatzanisë. Vlerat anti-inflamatore të lëngut të shegës sigurojnë një qarkullim të mirë të gjakut që është thelbësor për zhvillimin e përgjithshëm të fetusit. Nëse pini lëng shege rregullisht, do të keni flokë të fortë dhe plot shkëlqim. Substancat që gjenden tek shega parandalojnë rënien e flokëve dhe u japin atyre shëndetin dhe shkëlqimin e munguar. Dhe mbi të gjitha, nëse konsumoni shegë dhe lëng shege, kujtohuni që po i bëni organizmit tuaj një nga mirësitë më të mëdha./AgroWeb.org",https://kohajone.com/aktualitet/cilat-jane-perfitimet-e-jashtezakonshme-per-organizmin-te-lengut-dhe-lekures-se-sheges/,Topicality,
232,"Buxheti 2025, Gonxhja: Rritet mbështetja për kulturën, inovacionin dhe arsimin profesional","Ministri i Ekonomisë, Kulturës dhe Inovacionit, Blendi Gonxhja, përmes një postimi në rrjetet sociale theksoi se buxheti për vitin 2025 për ministrinë që ai drejton, ka rritje të ndjeshme në disa sektorë të rëndësishëm. Në total buxheti për vitin 2025 për ministrinë e Ekonomisë, Kulturës dhe Inovacionit është 56 miliardë lekë, me fokus tek sigurimet shoqërore, arsimi profesional, inovacioni, dhe kultura. Gonxhja bëri të ditur se për sektorin e Sigurimeve Shoqërore do të ketë një 15% rritje, ndërsa financimet e huaja për programe dhe investime do të rriten me 18.2%. Ai shtoi se 4.5% më shumë mbështetje për kulturën dhe trashëgiminë, 18% rritje për Arsimin Profesional si dhe 60% rritje për Inovacionin. Në postimin e tij ministri falënderoi grupin parlamentar të PS-së dhe deputetët për mbështetjen në realizimin e këtij buxheti, që ka për qëllim reformat dhe zhvillimin e qëndrueshëm në disa fusha kyçe. “Faleminderit Grupit Parlamentar të PS dhe deputetëve që mbështetën vizionin tonë për reforma e ecuri të qëndrueshme në zhvillimin ekonomik, arsimin e mesëm profesional, tregun e punës, strehimin social, sigurimet shoqërore, inovacionin, trashëgiminë, artin dhe kulturën, integrimin evropian, nxitjen e investimeve, për të gjithë misionin, programet e aktivitetet që Ministria e Ekonomisë, Kulturës dhe Inovacionit ndjek dhe zhvillon, drejt një Shqipërie më të fortë e më të begatë!”, shkruan Gonxhja. Scan TV",https://kohajone.com/aktualitet/buxheti-2025-gonxhja-rritet-mbeshtetja-per-kulturen-inovacionin-dhe-arsimin-profesional/,Topicality,
233,Ringjallja mahnitëse e katedrales “Notre Dame”,"Michael Kimmelman Benoist de Sinety, ish-famullitari i përgjithshëm i Parisit, ishte në skuterin e tij atë mbrëmje prilli të vitit 2019, duke vozitur nëpër urën “Pont Neuf” kur në retrovizor vuri re flakë që dilnin nga strehët e çatisë së “Notre Dame”. Mallkoi me zë, bëri një kthesë dhe nxitoi drejt katedrales. Mbretëresha e Skocisë, Mary, u martua në “Notre Dame”, Joana e Arcut u bekua aty, ndërsa Napoleoni u kurorëzua. Katedralja ka qenë aq qendrore në Francë saqë pjesa e saj e përparme konsiderohet pika zero, nga e cila maten të gjitha distancat në vend. Tani kjo ndërtesë historike po digjej. E gjithë bota dukej se ishte ndalur dhe mbante frymën atë mbrëmje. Përafërsisht 900 vjet, që nga fillimi i ndërtimit në vitin 1163, katedralja e madhe gotike kishte qenë një qendër e vazhdueshme dhe e rëndësishme për Parisin. Para se të përfshihej nga zjarri, ajo tërhiqte rreth 13 milionë turistë nga e gjithë bota çdo vit, më shumë se Kulla Eiffel, Muzeu i Lourvet apo Bazilika e Shën Pjetrit në Romë. Dhe kur tymi e hiri po fluturonin mbi lumin Sena, shumë parisienë dhe numër i panumërt i udhëtarëve, të cilët kishin ardhur për ta trajtuar ndërtesën si pjesë e orendive qytetare, papritmas kuptuan se sa e rëndësishme ishte “Notre Dame”. Ajo ishte një lidhje e përbashkët jo vetëm me qytetin dhe të kaluarën, por gjithashtu me të bukurën dhe llojin më të mirë të arritjeve njerëzore. Çfarë thoshte kjo për ne dhe momentin tonë, në harkun e gjatë të historisë, nëse kjo ishte ditë e fundit e ekzistencës së “Notre Dame”? Dëshmitarë të një mrekullie Ndërtesa ende digjej kur presidenti i Francës, Emmanuel Macron, premtoi ta rihapë atë pas pesë vjetësh. Ky afat kohor dukej si shpresë për një mrekulli. Çatia e katedrales, e mbështetur nga dërrasa lisi të kohës mesjetare, tashmë ishte shembur. Maja e saj e shekullit të 19-të u ndez si shkrepëse kundër qiellit të errët. Restaurimet në këtë shkallë mund të zgjasin me dekada. Vendi tashmë ishte tronditur nga kryengritjet për çmimet e naftës dhe sigurimet e dobëta sociale që, sikur “Notre Dame”, kishin qenë një burim krenarie dhe identiteti kombëtar për shumë kohë. Simbolika e zjarrvënies së katedrales ishte e paqartë. Pastaj erdhi COVIDI. Megjithatë, ja ku jemi. “Notre Dame” rihapet për publikun të dielën e 8 dhjetori. Restaurimi do të vazhdojë në disa pjesë të katedrales dhe për disa vjet, por si një vepër e organizimit të nivelit ushtarak, ekspertizës dhe mjeshtërisë, arritja e deritanishme është mahnitëse dhe historike. Për Macronin dhe këtë komb ende thellësisht të ndarë, rindërtimi i katedrales tani bart një lloj tjetër peshe simbolike. Për botën e gjerë, kjo thekson se katastrofat mund të kapërcehen, se disa gjëra të mira dhe të vërteta mbijetojnë — dhe që njerëzimi ndoshta nuk ka humbur ende lidhjen me anën më të mirë të vetvetes. Herën e fundit që pata mundësinë të futem brenda katedrales ishte kur ajo ishte në proces restaurimi këtë verë. Pjesa më e madhe ishte ende e mbuluar me qese plastike dhe nga skelat. Por dola nga aty me ndjenjën se isha dëshmitar i një lloji mrekullie. Arrita deri në çati, ku punëtorët po siguronin majën e rinovuar dhe dërrasat e reja. Jean-Louis Bidet, drejtori teknik i “Ateliers Perrault”, një nga kompanitë franceze përgjegjëse për punëtorët e drurit, më tha se çdo pemë dushku ishte zgjedhur për t’u përshtatur me nivelet e trarëve të lashtë që do të zëvendësoheshin. Druri pastaj ishte skalitur për të përsëritur veçoritë e siluetës së origjinalit të punuar me dorë, madje me shenjën e marangozit mesjetar të vizatuar sërish mbi të. Publiku nuk do të mund të shohë trarët që tani janë pas arkave të çatisë së restauruar. Fola me punëtorë që vinin dhe largoheshin nga vendpunishtja, e cila ishte bërë selia e restaurimit dhe ku disa nga dy mijë punëtorët, shumica francezë, por disa edhe nga vende të tjera, pushonin nën pemë dhe ushqeheshin gjatë drekës. Puna në ndërtesën që ka shpirt “Çdo ditë na dalin nga 20 vështirësi”, më tha Philippe Jost, i cili drejtonte grupin e restaurimit. “Por është ndryshe kur punon në një ndërtesë që ka shpirt. Bukuria e saj e bën gjithçka më të lehtë”. Nuk mund të kujtoj të kem vizituar ndonjëherë një vend pune që dukej më i qetë, përkundër presionit për të përfunduar në kohë, ose një që mbante një atmosferë aq të qetë, plot gëzim dhe bindje në misionin e tyre. Kur e pyeta një punëtore rreth asaj se çfarë domethënie kishte kjo punë për të, ajo nuk i gjente dot fjalët për t’u shprehur dhe pastaj nisi të qajë. “Notre Dame” u rrënua gjithashtu gjatë shekullit të 19-të kur një arkitekt i ri francez me emrin Eugène Emmanuel Viollet-le-Duc, u punësua për ta shpëtuar atë nga shkatërrimi. Gjatë Revolucionit, kryengritësit kishin prerë kokat e statujave të figurave të Dhiatës së Vjetër në fasadë, të cilat i kishin ngatërruar me portretet e mbretërve francezë. Ata i kishin dedikuar katedralen religjionit ateist “Cult of Reason” (Kulti i Arsyes), duke i shkrirë kambanat për t’i shndërruar në monedha dhe topa lufte. Ai dhe një arkitekt tjetër i ri, Jean-Baptiste Lassus, kishin fituar një garë gjatë viteve 1840, që ishte organizuar si pjesë e një lëvizjeje nacionaliste që po lindte, për të shpëtuar trashëgiminë franceze pas publikimit të romanit të Victor Hugos, “The Hunchback of Notre-Dame”. Romani shkaktoi zemërim publik për gjendjen e degraduar të katedrales. Hugo shkroi në formë të prozës së ëmbël dhe të drejtë për shkatërrimin e “Notre Dame”. Si kritik i hierarkisë kishtare, ai e lartësoi “Notre Damen” si një pallat të madh të popullit, duke mishëruar të gjitha llojet e ideve të epokës romantike për barazinë, komunitetin dhe historinë. Kisha e Shën Denisit disa milje më larg, kohët e fundit ishte caktuar për të strehuar varret e mbretërve francezë. Harqet e saj me majë dhe kolonat që shtriheshin si rrjeta merimange, ndihmuan në futjen e epokës gotike. Peshkopi donte të ndihmonte në ndërtimin e një monumenti edhe më të madh gotik. Dy shekuj për ta përfunduar “Notre Dame” do të merrte pothuajse 200 vjet për t’u përfunduar. Imagjinoni prerjen e shiritit sot për një ndërtesë, bazamentet e së cilës ishin vendosur para se të zbulohej elektrifikimi. Nga e gjithë Franca, punëtorë xhami, muratorë dhe marangozë, gdhendës që i sheshojnë drunjtë, bashkues që i lidhin trarët, u mblodhët të gjithë në Paris. Ata hartuan planet në dysheme të mbuluara me gëlqere të ngurtësuar, sepse letra ende ishte një produkt i rrallë. Besoj se janë mbjellë fara të reja aty ku ishin prerë pemët e dushkut për të rindërtuar trarët. Mund t’ju kujtohet një larmi propozimesh të çuditshme, alternativa për rindërtimin, që qarkulluan online pas zjarrit, përfshirë një që propozonte të vendosej një pishinë në çati dhe një tjetër që propozonte zëvendësimin e majës së arkitektit Viollet-le-Duc, me një skulpturë të trashë, të mbështjellë me flori, me fibra karboni në formë të flakës, që dukej pak a shumë si logo e ndonjë restoranti në Kolorado që shërben krahë të pulës. Asnjë nga këto propozime, me sa kujtoj unë, nuk e vlerësonte ndërtesën si një vend të shenjtë fetar. Ato dolën në pah sepse kryeministri i Francës u nxitua me propozimin e një gare ndërkombëtare për të riimagjinuar pjesën e dëmtuar të katedrales. Kjo u hapi rrugë mediave sociale për çmenduri të parashikueshme. Megjithëse nuk do të ishte hera e parë që Notre Dame pësoi ndryshime të padëshiruara. Katedralja u plaçkit nga hugenotët (protestantët në Francë) dhe u riparua nga Luigji XIV, të cilit stili i saj gotik i dukej i vjetruar. Ajo lloj arkitekture që vazhdon të ketë vlerë dhe kuptim, është një organizëm i gjallë. Përshtatet me kushte të reja dhe merr identitete të freskëta. Gjatë viteve 1920, katedralja e madhe gotike në Reims u rindërtua me beton dhe çelik, pasi që çatia e saj u dogj gjatë Luftës së Parë Botërore. Britanikët vendosën ta linin katedralen e shekullit të 14-të në Coventry të shkatërruar, pasi forcat ajrore gjermane e bombarduan atë, për t’u përdorur si memorial lufte, me një katedrale të re të ndërtuar për krah. Rrugë drejt dinjitetit dhe ekselencës Por “Notre Dame” në vitin 2019 nuk u shkatërrua nga ndonjë ngjarje që mund të ndryshonte botën, e që duhej kujtuar. Zjarri mund të jetë shkaktuar nga një qark i shkurtër elektrik ose një cigare e ndezur. I nxitur nga mbrojtësit e trashëgimisë dhe arkitektët e lartë francezë si, Jean Nouvel, presidenti Macron vendosi të bëjë gjënë e duhur duke restauruar dhe pastruar brendësinë dhe duke rindërtuar çatinë, e cila përbëhej nga materiale të drurit dhe plumbit. Pavarësisht disa brengave të hershme, duket se deri tani nuk ka efekte të dëmshme shëndetësore që mund të lidhen me pasojat e plumbit të djegur mbi çatinë e “Notre Dame”. Dhe trarët prej druri, të mbrojtura nga sistemet moderne të shuarjes së zjarrit, mund të rezistojnë pothuajse përgjithmonë. Trarët origjinalë kishin qëndruar për pjesën më të madhe të një mijëvjeçari, përkufizimi i saktë i arkitekturës së qëndrueshme. Për rindërtimin e çatisë gjithashtu nevojiteshin marangozë të aftë, gurgdhendës dhe artizanë të trajnuar në teknikat e pasura me rrënjë në historinë franceze dhe evropiane. “Notre Dame” mund të ndihmojë në ringjalljen e këtyre zanateve të brishta por të çmuara. Pas njoftimit të Macronit, një organizatë franceze e artizanëve e quajtur “Compagnons du Devoir”, që daton nga shekulli i 12-të, filloi të pranonte mijëra aplikime. “Në Francë, ashtu si në Amerikë”, më tha në atë kohë një nga udhëheqësit e saj të mëparshëm, Jean-Claude Bellanger. “Ata që sot futen në zanate, priren të konsiderohen dështues nga shoqëria elitare. ‘Notre Dame’ ua ka kujtuar të gjithëve se kjo lloj pune është rrugë drejt dinjitetit dhe ekselencës”. Ky është një nga rezultatet më të shpejta dhe më të ngazëllyera të restaurimit. Restauruesve u ka ndihmuar fakti që, Rémi Fromont dhe Cédric Trentesaux, dy arkitektë francezë, kishin marrë matje të sakta të strukturës së çatisë në vitin 2014 dhe që Andrew Tallon, një profesor i lindur në Belgjikë, i cili vdiq në vitin 2018, kishte skanuar në formë digjitale “Notre Damen” para zjarrit, duke vendosur skanerë laseri në dhjetëra lokacione të ndryshme rreth katedrales si dhe duke mbledhur më shumë se një miliard pikë të dhënash. Kjo përpjekje u dha punëtorëve një hartë të saktë të ndërtesës. Zjarri, me gjithë dëmet që shkaktoi, kishte ndodhur në një kohë mrekullish. Disi, muret e “Notre Dame” nuk u shembën si një shtëpi prej letrash, siç frikësoheshin zjarrfikësit. As skelat metalike, që restauruesit kishin ndërtuar para rënies së zjarrit, nuk u rrëzuan dhe nuk i rrënuan muret. Dritaret me vitrazh të katedrales mbijetuan gjithashtu, së bashku me organon. Shkatërrimit i shpëtuan edhe statujat prej bakri të apostujve në çati, duke përfshirë atë që është një portret i Viollet-le-Duc, ku shihet me fytyrë të kthyer drejt majës që ai projektoi. Për fat të mirë, ato ishin larguar të gjitha nga konservatorët, vetëm disa ditë para zjarrit. Ikonë qetësie dhe baraspeshe E përshkrova historinë e katedrales më parë sepse, “Notre Dame”, që prej shekullit të 12-të ka qenë gjithmonë një ndërmarrje e përbashkët. Restaurimi i saj që arrin shumën prej gati 900 milionë dollarësh, kryesisht i paguar nga donacionet e disa miliarderëve parisienë dhe rreth 340 mijë donatorëve të tjerë, shumica prej tyre amerikanë, është vetëm shembulli më i fundit. Nuk është një shumë parash e padëgjuar sipas standardeve të çmendura amerikane, por kjo kosto ngriti disa pyetje në Francë për burimet e çmuara që po derdhen në një ndërtesë turistike, e që mund të kishte ndihmuar shumë monumente të tjera të panjohura që kanë nevojë për rinovim. Ministri i Kulturës së fundmi u bë cak i shumë kritikave, sidomos nga udhëheqës të kishave, duke sugjeruar që turistët të paguajnë një taksë hyrjeje në katedrale, që do të përdorej për të riparuar ndërtesa të tjera fetare. “Notre Dame” mund të duket si dëshmi tjetër që ne jetojmë në një kohë kur të pasurit bëhen edhe më të pasur. Megjithatë, vështirë të të kujtohen shumë ndërtesa të tjera që kanë vazhduar të kenë kaq shumë domethënie, për aq kohë të gjatë dhe për kaq shumë njerëz të ndryshëm, pavarësisht nëse janë të pasur apo të varfër, besimtarë apo jo. Grafikë e realizuar nga Mika Gröndahl Ata artizanë dhe konservatorë që takova, folën në mënyrë aq prekëse për punën e përbashkët për diçka më të madhe dhe më të qëndrueshme se vetvetja. Për miliona njerëz në mbarë botën, “Notre Dame” mbetet selia e Kishës Katolike Romake në Paris, një lokacion për t’u vizituar në listën e tyre të dëshirave, dhe material burimor për një film të Disneyt. Por sigurisht se është më shumë se këto gjëra. Nëse jo katedralja gotike më e hijshme, ajo është gjithsesi një kullë e lavdishme, fasada e saj një mrekulli qetësie dhe baraspeshe. Ajo ka frymëzuar Proustin dhe Sigmund Freudin, si dhe arkitektin modernist, Le Corbusier, i cili ëndërronte ta shkatërronte Parisin qendror dhe ta zëvendësonte atë me rrokaqiejt prej betoni, por donin ta ruanin “Notre Dame”. Ndjesia e parë brenda katedrales Pse e gjithë bota ndaloi atë natë prilli? Ndjesia e parë kur hyn në katedrale mund të jetë dërrmuese, pasi turmat janë kaq të mëdha dhe arkitektura duket kaq shpellore dhe komplekse. Por shpesh të pushton një ndjenjë tjetër. Pjesërisht vjen si reagim ndaj cilësisë së zërit, ndryshimit të dëgjimit kur nga jashtë futesh brenda dhe mënyrës se si katedralja ka rezonancën e vet. Një nga organistët e “Notre Dame”, Olivier Latry e krahason atë me një tub organoje. “Ndërtesa është një vëllim me disa veçori. D-dur tingëllon mrekullueshëm në ‘Notre Dame’”, më tha ai. Shkrimtari bestseller, Ken Follett, i cili shkroi një libër të vogël për “Notre Dame” pas zjarrit, e identifikon këtë ndjenjë të dytë si qetësi, të cilën do të shtoja se është një formë ngushëllimi. Kjo është ajo që restaurimi ofron përfundimisht. Forcon lidhjen tonë me të kaluarën. Dhe na siguron që mund ta gjejmë ende njëri-tjetrin, ashtu siç kanë bërë miliona njerëz gjatë kaq shumë viteve, nën trarët e dushkut, mes gurëve të vjetër. Autori është kritik i arkitekturës për “The New York Times”. Raportoi për katedralen “Notre Dame” pas zjarrit si dhe e vizitoi atë gjatë kësaj vere. Marrë nga “The New York Times”. Mestitujt janë të Redaksisë. koha.net / Përktheu: Edona Binaku",https://kohajone.com/aktualitet/ringjallja-mahnitese-e-katedrales-notre-dame/,Topicality,
234,"Begaj: 34 vjet më parë, studentët progresistë shqiptarë ndryshuan rrjedhën e historisë së Shqipërisë","Presidenti i Republikës Bajram Begaj ka kujtuar sot me rastin e 8 dhjetorit, Ditës së Rinisë lëvizjen studentore të dhjetorit 1990. Ai shkruan se lëvizja e Dhjetorit ‘90 ishte ndezja e flakës së një populli në kërkim të lirisë, demokracisë dhe vlerave perëndimore. “34 vjet më parë, studentët progresistë shqiptarë ndryshuan rrjedhën e historisë së Shqipërisë.
Lëvizja popullore që rrëzoi diktaturën dhe çoi në lindjen e pluralizmit, nisi dhe u frymëzua nga studentët.
Lëvizja e Dhjetorit ‘90 ishte ndezja e flakës së një populli në kërkim të lirisë, demokracisë dhe vlerave perëndimore.
Më 8 Dhjetor, Ditën Kombëtare të Rinisë, ne nderojmë lëvizjen e brezit të studentëve që rrëzuan diktaturën dhe festojmë shpirtin rinor të brezave që do ta çojnë gjithnjë përpara Shqipërinë.
Sot, të gjithë frymëzohemi nga akti qytetar dhe politik i dhjetorit ‘90 për të bërë realitet aspiratën e shprehur në thirrjen epike: “E duam Shqipërinë si gjithë Evropa!”
Nder përjetë!”, shkruan Presidenti Begaj.",https://kohajone.com/aktualitet/begaj-34-vjet-me-pare-studentet-progresiste-shqiptare-ndryshuan-rrjedhen-e-historise-se-shqiperise/,Topicality,
235,"“Aleanca euroatlantike”, Presidentja e Kosovës, Vjosa Osmani, publikon foton me presidentin Trump dhe Macron","Presidentja e Kosovës, Vjosa Osmani, po qëndron në Paris, ku mori pjesë në ceremoninë e veçantë të rihapjes së Katedrales së famshme ‘Notre Dame’. Gjatë kësaj ceremonie, Osmani ka pasur rastin të takohet me presidentin e SHBA-ve, Dondald Trump, dhe presidentin e Francës, Emmanuel Macron. Kjo fotografi simbolizon mbështetjen e fuqishme për bashkëpunimin me Shtetet e Bashkuara të Amerikës dhe Francën. Kosova, e cila ka shpallur pavarësinë në vitin 2008, vazhdon të punojë drejt integrimit të plotë në organizata ndërkombëtare dhe për të forcuar lidhjet me vendet perëndimore.",https://kohajone.com/aktualitet/aleanca-euroatlantike-presidentja-e-kosoves-vjosa-osmani-publikon-foton-me-presidentin-trump-dhe-macron/,Topicality,
236,"“Koha Jonë” i shpreh ngushëllime kolegut të saj, Qamil Xhani për humbjen e babait","Redaksia e gazetës “Koha Jonë” shpreh ngushëllime të sinqerta, kolegut të saj, Qamil Xhani, për humbjen e babait. Në këtë ditë ndarjeje me të shtrenjtin e tij, të gjithë i jemi pranë Milit, për t’i shprehur solidaritet dhe mbështetje. Secili nga ne do të jetë sot në Kajcë të Përmetit, për të hedhur një grusht dhé mbi varrin e atij babai që na dha një mik dhe një koleg si Milin. Do të jemi atje shpirtërisht, për t’i dhënë lamtumirën atij babait që ka sakrifikuar gjithçka që të lërë pas nderim dhe mirënjohje. Redaksia",https://kohajone.com/aktualitet/koha-jone-i-shpreh-ngushellime-kolegut-te-saj-qamil-xhani-per-humbjen-e-babait/,Topicality,
237,"“K’cimi i Tropojës”, dymbëdhjetë vite rrugë nga Bajram Curri në UNESCO","“K’cimi i Tropojës” është një interpretim gjatë të cilit flet krejt trupi dhe nuk i ngjan asnjë valleje tjetër. Tashmë nën mbrojtjen e Organizatës së Kombeve të Bashkuara për Edukim, Shkencë dhe Kulturë, UNESCO, kjo vlerë e trashëgimisë kulturore në Shqipëri pritet të marrë më shumë vëmendje për t’u ruajtur e trashëguar ndër breza, me të gjitha elementet që e bëjnë origjinale dhe të veçantë.
K’cimi më i lashtë sa vallja
Skënder Haklaj, etnokoreograf, i cili mban edhe titullin “Mjeshtër i madh”, ishte nismëtari i përgatitjes së dosjes për ta paraqitur në UNESCO. Ai tregon për Radion Evropa e Lirë se çfarë simbolike ka ky kërcim: “Ka motive të shqiponjës, sokolit e bareshës. Ka esencën e jetës blegtorale, por edhe qëndresën, dyluftimin, luftën. K’cimi flet… ka dashurinë dhe martesën, ka rite dhe rituale. Është një histori e tërë e popullit të Tropojës e shprehur në këtë k’cim”.
Haklaj këmbëngul që ai të mos quhet valle, sepse, siç thotë, është shumë më i lashtë se vallja. Për më tepër, tregon ai, interpretuesit nuk kapen as për dore, as për gishti, as për krahu – “secili interpretues është drejtues”. Haklaj thotë se e interpreton këtë kërcim që në moshën 5-vjeçare. Kujton fëmijërinë e tij dhe thotë se në atë kohë nuk kishte asnjë shtëpi në Tropojë që nuk kishte çifteli, fyell dhe lahutë dhe familjarët të mos dinin ta interpretonin “K’cimin e Tropojës”. Dymbëdhjetë vjet punë
Pasioni që në fëmijëri për ta ruajtur këtë trashëgimi, ishte iniciativë personale e Haklajt. Fillimisht, gjeti mbështetjen e institucioneve për ta futur në listën e kryeveprave të trashëgimisë kombëtare, e më pas për të vijuar rrugën drejt UNESCO-s. “Edhe k’cimi e ka në thelbin e tij qëndresën, ndaj dhe unë kam qëndruar gjatë në rrugën për ta bërë të njohur ndërkombëtarisht”, thotë Haklaj.
Sipas tij, ky është i vetmi kërcim që mund të kërcehet “edhe me gurë e rrasa dhe pa vegla muzikore”. “Është k’cim që të përfshin gjithë trupin dhe është unik”, thotë Haklaj. Ai tregon se edhe vendet fqinje i kanë dhënë vlerësimet e tyre, sepse është dashur të pyeten nëse kanë pretendime se është kërcim i tyre. “Por, nuk ka pasur pretendime as nga Kosova, as nga Serbia, as nga Greqia… Është unik sepse nuk ngjan as me vallet e Pukës, Kukësit, Rugovës, edhe pse i kemi afër”, thotë Haklaj, duke u shprehur shumë krenar që “K’cimi i Tropojës” njihet tashmë edhe ndërkombëtarisht.
Për ta përgatitur dosjen thotë se i janë dashur 12 vjet punë, për të mbledhur në terren të dhëna, rrëfime mbi rëndësinë e këtij kërcimi, domethënien e tij dhe simbolikën. Xhevit Hysenaj, nënkryetar i Shoqatës “K’cimi i Tropojës” tregon për Radion Evropa e Lirë se si u kompletua dosja: “Pasi u diskutua nisma për ta futur fillimisht në listën e kryeveprave të trashëgimisë kombëtare, e më pas për të vijuar rrugën drejt UNESCO-s, tre vjet më pas e ngritëm shoqatën dhe u deshën edhe nëntë vjet të tjerë – bashkë me Ministrinë e Arsimit dhe Kulturës dhe Akademinë e Shkencave – ta plotësojmë dosjen dhe ta dorëzojmë”. “Ka pasur mosbesues, por ne arritëm të tregonim se k’cimi është krejt i veçantë dhe nuk gjen tjetër që i ngjan”, thotë Hysenaj. Haklaj shton se pas vendimit të UNESCO-s, pritet të hartohet edhe një rregullore që ky kërcim të futet edhe si lëndë mësimi në shkolla. Brezi i ri mes traditës dhe modernes
Prej vitesh, Haklaj jep kontributin e tij që kjo trashëgimi kulturore të përcillet ndër breza. Ai drejton dy qendra artistike në Tropojë dhe në Tiranë.
Bashkëpunëtorja e tij, Rolinda Rrushi, tregon se interesimi i fëmijëve për ta mësuar kërcimin është i madh në Tropojë – qytet në verilindje të Shqipërisë – por jo edhe në kryeqytet. “Në Tropojë ka mbi 120 fëmijë dhe mosha të reja që janë pjesë e kurseve tona për ta mësuar k’cimin, ndërsa në Tiranë janë më pak. Personalisht, ndjej keqardhje që fëmijët janë më shumë të prirë të rrinë me telefona, apo edhe kur zgjedhin kërcimin, orientohen më shumë nga kërcimi modern e më pak tek ai tradicional. Nëse tani e njeh edhe bota, ne do të duhet ta duam edhe më shumë”, thotë Rrushi. Ajo bashkëpunon prej nëntë vjetësh me Haklajn. Fillimisht e mësoi vetë “K’cimin e Tropojës” e tani ua përcjell brezave të rinj, bashkë me valle të tjera tradicionale shqiptare. Duke folur për Radion Evropa e Lirë, tregon se vajzat janë më të interesuara se djemtë. “Shpresoj që me hyrjen në UNESCO të ketë një shtim të interesit të fëmijëve dhe të rinjve për ta mësuar këtë k’cim. Është shumë e rëndësishme që të ruhet ndër breza ashtu siç është, me të gjitha elementet që e bëjnë të veçantë, dhe të mos ngatërrohet as me ‘Vallen e Rugovës’, as me ‘Vallen e Shotës’ etj.”, thotë Rrushi.
Amela Mrishaj është një vajzë 12-vjeçare që jeton në Tiranë. Ajo vjen nga zona e Nikaj Mërturit në Tropojë dhe prej pesë vjetësh është në kurs, ku mësoi “K’cimin e Tropojës” dhe po mëson edhe valle të tjera tradicionale. “Më pëlqen ky kërcim dhe dua që gjithë kohën e lirë ta kaloj duke interpretuar. Edhe disa shoqe të mia mësojnë bashkë me mua. ‘K’cimi i Tropojës’ është i veçantë. Kur e kërcej, më duket sikur po prek majat e bjeshkëve, ku shkoj gjatë pushimeve verore”, thotë Amela.
Vendimi i UNESCO-s në fillim të kësaj jave u përshëndet nga Qeveria shqiptare. Ministri i Ekonomisë, Kulturës dhe Inovacionit i Shqipërisë, Blendi Gonxhja, e vlerësoi vendimin si hap të radhës drejt “lartësimit të vlerave kombëtare, duke na bërë edhe më krenarë për vendin tonë”. Kryeministri Edi Rama tha se me këtë vendim “rilindi një trashëgimi që po braktisej dhe harrohej”. Dosja për “K’cimin e Tropojës” u dorëzua në UNESCO tre vjet më parë bashkë me “Transhumancën” dhe “Xhubletën”, të cilat gjithashtu u morën nën mbrojtje të kësaj organizate. REL / Jetmira Delia-Kaci",https://kohajone.com/aktualitet/kcimi-i-tropojes-dymbedhjete-vite-rruge-nga-bajram-curri-ne-unesco/,Topicality,
238,"Më 8 dhjetori 1990, shpërthen uragani i lëvizjes studentore të dhjetorit","Albert Vataj Më 8 dhjetori 1990 shënon një moment historik për Shqipërinë, pasi simbolizon fillimin e rënies së regjimit komunist dhe nisjen e lëvizjes demokratike në vend. Në këtë datë, studentët e Universitetit të Tiranës organizuan protestën e parë të madhe kundër regjimit komunist të udhëhequr nga Ramiz Alia. Protesta e studentëve nisi në Qytetin Studenti dhe gradualisht mori mbështetje të gjerë nga shoqëria. Kërkesat fillestare ishin për kushte më të mira në konvikte dhe reforma në sistemin arsimor, por shumë shpejt ato u shndërruan në thirrje për ndryshime politike dhe fundin e regjimit totalitar. Në këtë ditë, lëvizja studentore hodhi themelet për pluralizmin politik, duke çuar më pas në krijimin e Partisë Demokratike, partia e parë opozitare pas mbi 45 viteve të një regjimi njëpartiak. Ndër figurat kryesore të protestës ishte Sali Berisha, i cili u shndërrua në një nga liderët e opozitës demokratike. 8 dhjetori, sot i njohur si Dita Kombëtare e Rinisë, festohet çdo vit në Shqipëri si një ditë që nderon guximin e rinisë dhe rolin e saj kyç në transformimin historik të vendit.",https://kohajone.com/aktualitet/me-8-dhjetori-1990-shperthen-uragani-i-levizjes-studentore-te-dhjetorit/,Topicality,
239,"Një letër e Mozartit shitet për 440 000 euro, e John Lennon nuk gjen blerës","Një letër e shkruar me dorë nga kompozitori Wolfgang Amadeus Mozart në vitin 1783 është shitur në ankand për një ofertues privat evropian për 440 000 euro (464 200 dollarë). ”Çmimi i shitjes tejkaloi shumë çmimin fillestar prej 100 000 erosh”, tha shtëpia e ankandeve ”International Autograph Auctions Europe”, me qendër në Malaga, në Spanjën jugore. Sipas shtëpisë së ankandeve, ka pasur një interes të madh për shitjen edhe nga Shtetet e Bashkuara dhe Azia. ”Letra e kompozitorit austriak drejtuar botuesit francez me origjinë gjermane Jean-Georges Sieber, e shkruar në gjermanisht, në fakt mendohej se kishte humbur”, tha shtëpia e ankandit. Më vonë u gjet në një arkiv familjar. Disa studiues besojnë se letra përmban treguesit e parë të kuarteteve të famshme të Mozartit “Haydn”. Ai gjithashtu i ofron kompozime Sieber për shitje. Gjithashtu në shitje ishte një letër me tetë faqe e shkruar me dorë nga John Lennon drejtuar shokut të tij muzikant Eric Clapton nga viti 1971, në të cilën ai sugjeronte formimin e një “super grupi” të ri. Megjithatë, letra nuk arriti të gjente një blerës. ”Ka pasur interes, por në fund nuk mjaftoi për një ofertë”, tha një zëdhënës i shtëpisë së ankandeve. Çmimi fillestar për letrën ishte vendosur në 80 000-100 000 euro./ a.jor. ATSH",https://kohajone.com/aktualitet/nje-leter-e-mozartit-shitet-per-440-000-euro-e-john-lennon-nuk-gjen-bleres/,Topicality,
240,Rama uron mirëmëngjes me thesaret e relievit malor të Dibrës,"Përmes një video të postuar në rrjetet sociale, Kryeministri Edi Rama ka uruar qytetarët për një të diel të qetë dhe të këndshme, duke ndarë me ta pamje të mrekullueshme nga atraksionet natyrore të Dibrës. Dibra është e njohur për peizazhet e saj të mahnitshme, duke përfshirë luginat, ujëvarat dhe majat malore, që ofrojnë mundësi unike për turizëm natyror dhe eksplorim. Kryeministri theksoi edhe njëherë rëndësinë e promovimit të këtyre pasurive për të nxitur turizmin dhe zhvillimin ekonomik të rajonit. Për shumë vizitorë dhe vendas, Dibra mbetet një destinacion që ndërthur qetësinë e natyrës me trashëgiminë e saj të pasur kulturore. Kjo bukuri dimërore tregon se Dibra ka gjithmonë një magji për të shpërfaqur, një bukuri të ashpër për të joshur përfshirje dhe përjetim. AV",https://kohajone.com/aktualitet/rama-uron-miremengjes-me-thesaret-e-relievit-malor-te-dibres/,Topicality,
241,"Cili është kursi i këmbimit të lekut me valutat e huaja për ditën e sotme, 8 dhjetor 2024","Sot, më 8 dhjetor 2024, dollari amerikan blihet me 92.4 lekë dhe shitet me 93.5 lekë.
Euro blihet me 97.8 lekë dhe shitet 98.5 lekë.
Franga zvicerane këmbehet në blerje me 104.8 lekë, ndërsa në shitje me 105.8 lekë.
Paundi britanik blihet me 117.7 lekë dhe shitet me 118.7 lekë.
Dollari kanadez sot në blerje këmbehet me 65.1 lekë, ndërsa në shitje me 66.5 lekë.
Më poshtë, po sjellim të dhënat e këmbimin valutor, për të gjitha monedhat e huaja:",https://kohajone.com/aktualitet/cili-eshte-kursi-i-kembimit-te-lekut-me-valutat-e-huaja-per-diten-e-sotme-8-dhjetor-2024/,Topicality,
242,Cila do të jetë situata atmosferike që do të mbizotërojë vendin tonë?,"Në orët e para të mëngjesit të sotëm,, Shqipëria do të jetë nën mbizotërimin e vranësiravë të shpeshta, të cilat do të gjenerojnë rrebeshe shiu në si fillim në zonat veriore dhe gradualisht do të përfshijnë të gjithë territorin e vendit. Herë pas here shirat do të jenë në formë shtrëngate. Në zonat e thella malore priten reshje dëbore parashikohet që deri mëngjesin nesërm, reshjet e dendura të vijojnë në të gjithë territorin e vendit. Temperaturat e ajrit do të ulen në vlerat minimale, por rriten maksimumet duke u luhatur nga -2 °C vlera më e ulët deri në 17°C vlera më e lartë në rang vendi. Era do të fryjë e fortë si në tokë dhe në det, duke arritur shpejtësinë mbi 70 km/h nga drejtimi Jugor; për pasojë në brigjet detare do të krijohen dallgë mbi 6 ballë.",https://kohajone.com/aktualitet/cila-do-te-jete-situata-atmosferike-qe-do-te-mbizoteroje-vendin-tone/,Topicality,
243,"Erdogan shpreson se rebelët sirianë do të vazhdojnë avancimin, por i druhet diçkaje","Presidenti turk Recep Tayyip Erdogan ka deklaruar se shpreson që rebelët sirianë do të vazhdojnë avancimin e tyre kundër forcave të presidentit Bashar al-Assad në Siri, por shprehu shqetësim për ato që ai iu referua si organizata terroriste. Erdogan tha se po ndiqte nga afër situatën në kryeqytetin sirian. Por ai sugjeroi se kishte ndjenja të përziera, duke pasur parasysh disa nga forcat e përfshira. “Objektivi është Damasku”, tha Erdogan. “Unë do të thoja se shpresojmë që ky avancim të vazhdojë pa asnjë problem”, shtoi ai, shkruan Reuters. “Megjithatë, ndërsa kjo rezistencë atje me organizatat terroriste po vazhdon, ne i kishim bërë thirrje Assadit”, vazhdoi presidenti turk duke iu referuar qasjeve të tij ndaj Assadit në fillim të këtij viti për të përmbushur dhe normalizuar lidhjet pas më shumë se një dekade armiqësie. “Këto përparime problematike që vazhdojnë në tërësi në rajon nuk janë në atë mënyrë që ne dëshirojmë, zemra jonë nuk i do këto. Fatkeqësisht, rajoni është në një bllokim”, tha Erdogan pa dhënë detaje. Bëhet e ditur se komentet e tij nënvizuan strukturën komplekse të forcave rebele që luftojnë kundër Asadit dhe besnikërinë e përzier midis aktorëve në terren, përfshirë Turqinë. Ankaraja ka mbështetur për vite me radhë forcat e opozitës siriane që synojnë të rrëzojnë Asadin e mbështetur nga Irani dhe Rusia, por gjithashtu i sheh disa lojtarë rajonalë si terroristë, duke përfshirë Hayat Tahrir al-Sham (HTS), ish degën islamike të Al-Kaedas që është pjesë e forcë rebele. Ndryshe, Turqia ka thënë se nuk ka pasur asnjë përfshirje në operacion dhe se nuk ka ofruar mbështetje për rebelët. Ajo ka deklaruar vazhdimisht se Assad duhet të angazhohet në bisedime me popullin sirian për një zgjidhje politike dhe se Ankaraja nuk dëshiron të shohë një valë të re emigrantësh që ikin nga dhuna. /Telegrafi/",https://kohajone.com/aktualitet/erdogan-shpreson-se-rebelet-siriane-do-te-vazhdojne-avancimin-por-i-druhet-dickaje/,Topicality,
244,Vlora zgjohet nën makthin e shpërthimit të eksplozivit në Lungomare,"Një shpërthim me eksploziv në një lokal në Lungomare, shkaktohen dëme materiale, duke shndërruar zgjimin e qytetit bregdetar në një makth.
Një shpërthim me eksploziv ka ndodhur në ambientet e jashtme të një lokali në qytetin e Vlorës. Sipas informacioneve paraprake ngjarja ka ndodhur në orët e para të mëngjesit të kësaj të diele (8 dhjetor), ndërsa raportohet vetëm për dëme materiale. Shpërthimi ka qenë i fuqishëm dhe dyshohet se eksplozivi i vendosur ka qenë tritol. Lokali që ndodhet në zonën e në Lungomares në Vlorë nuk kishte funksionuar prej kohësh por kishte vetëm pak ditë që ishte rihapur. Nuk ka asnjë informacion për autorët, ndërsa Policia dhe grupi hetimor shkuan në vendin e ngjarjes dhe po punojnë për të zbardhur rrethanat.",https://kohajone.com/aktualitet/vlora-zgjohet-nen-makthin-e-shperthimit-te-eksplozivit-ne-lungomare/,Topicality,
245,"Ja cili është parashikimi i yjeve për ditën e sotme, 8 dhjetor 2024","Dashi
Një email befasues mund të sjellë lajme të mira për financat tuaja, ndoshta të lidhura me një projekt krijues. Në punë, idetë tuaja janë të qarta, duke e bërë këtë një ditë të shkëlqyer për prezantime ose negociata. Në dashuri, shakatë lozonjare mund të “ndezin shkëndija”. Demi
Financiarisht, një mundësi e mençur investimi mund të shfaqet, veçanërisht në pasuri të paluajtshme ose mallra luksoze. Në punë, aftësitë tuaja drejtuese janë të dukshme, duke e bërë atë një ditë të shkëlqyer për të ecur përpara me projekte ambicioze. Romanca është në ajër dhe një gjest madhështor mund të thellojë një marrëdhënie. Binjakët
Financiarisht, mund të jetë koha për të rishikuar shpenzimet tuaja ose për të investuar në një plan kursimi afatgjatë. Puna mund të kërkojë përqendrim ose kërkimi mund të jetë veçanërisht i frytshëm. Në çështjet e zemrës, një mbrëmje e qetë me partnerin/partneren mund të forcojë lidhjet. Gaforrja
Financiarisht, mund ta gjeni veten duke luftuar për atë që meritoni, duke çuar ndoshta në një zgjidhje të favorshme. Në punë, vendosmëria juaj ju ndihmon të përballoni detyrat sfiduese. Dashuria mund të kërkojë lëvizje të guximshme; mos kini turp të shprehni ndjenjat tuaja. Luani
Stabiliteti financiar vjen nga fokusimi në investime afatgjata, veçanërisht në pronë. Në punë, mund të ndjeni dëshirën për të organizuar ose drejtuar një aktivitet. Në jetën tuaj të dashurisë, një bisedë e përzemërt mund t’ju afrojë me partnerin. Virgjëresha
Puna mund të duket pak e mjegullt, prandaj përqendrohuni në detyrat që kërkojnë kreativitet ose mendim intuitiv. Në marrëdhënien në çift, kërkoni një lidhje më të thellë shpirtërore. Për sa i përket shëndetit, është një ditë e mirë për detoksifikimin. Peshorja
Financiarisht, sipërmarrjet e përbashkëta mund të jenë të dobishme. Puna në grup është rruga juaj drejt suksesit. Romanca është veçanërisht e favorizuar, ndaj planifikoni një takim të veçantë ose një mbrëmje jashtë. Shëndeti është i qëndrueshëm, por balanconi aktivitetet sociale me disa pushime personale. Akrepi
Puna kërkon kreativitet dhe aftësinë tuaj për të menduar më këmbë në tokë. Në dashuri, fjalët tuaja kanë fuqinë të magjepsin, duke e bërë këtë një ditë ideale për biseda të përzemërta. Ruani shëndetin duke u ushtruar shpesh fizikisht. Udhëtimet që lidhen me punën, veçanërisht udhëtimet e shkurtra, mund të jenë produktive. Shigjetari
Financiarisht, është një ditë për të vendosur objektiva për përfitime në të ardhmen. Në punë, projektet në grup janë veçanërisht të favorizuara dhe kontributi juaj mund të çojë në përparime të rëndësishme. Në marrëdhëniet romantike, ndarja e aspiratave tuaja ju afron më shumë. Bricjapi
Financiarisht, mund të keni përfitime përmes artit ose industrive të lidhura me bukurinë. Në lidhjen tuaj në çift, rekomandohet t’i jepni më shumë kohë njëri-tjetrit. Në aspektin profesional nuk parashikohen zhvillime të veçanta. Ujori
Në planin financiar, disiplina jep rezultate dhe mund të shihni edhe rezultatet e investimeve të kaluara. Puna kërkon fokus dhe përkushtim, të cilat ju jeni më se të aftë t’i siguroni. Në dashuri, një qasje e qëndrueshme thellon lidhjet. Peshqit
Në punë, idetë tuaja novatore ju dallojnë. Në çështjet e zemrës, prisni të papriturën; një admirues i ri mund t’ju befasojë. Për sa i përket shëndetit, fokusohuni në mirëqenien mendore dhe reduktimin e stresit.",https://kohajone.com/aktualitet/ja-cili-eshte-parashikimi-i-yjeve-per-diten-e-sotme-8-dhjetor-2024/,Topicality,
246,"“Europa e Lirë”: Rebelët sirianë thonë se kanë marrë Damaskun, s’dihet vendndodhja e Presidentit Assad","-Botuar në radion “Europa e Lirë”- Rebelët sirianë pretenduan herët në mëngjesin e 8 dhjetorit se kanë marrë nën kontroll kryeqytetin, Damaskun, pas një ofensive të shpejtë të ditëve të fundit që përparoi shpejt nëpër vend. Damasku është “tani i lirë nga Assadi,” thanë rebelët në një deklaratë në rrjetet sociale. Vendndodhja e presidentit Bashar al-Assad nuk dihet, megjithëse Vëzhguesi sirian për të Drejtat e Njeriut, me qendër në Britani, tha se Assadi ishte larguar me një aeroplan nga Damasku dhe kishte lënë vendin herët në mëngjesin e 8 dhjetorit. Nuk u tha se ku kishte udhëtuar Assadi. Ky raportim nuk mund të konfirmohej, por kryeministri sirian Mohammad Ghazi al-Jalali tha në një video se qeveria është “e gatshme të bashkëpunojë me çdo udhëheqje të zgjedhur nga populli”. “Ne besojmë se Siria është për të gjithë sirianët dhe se është vendi i të gjithë bijve të saj, dhe se ky vend mund të jetë një shtet normal që ndërton marrëdhënie të mira me fqinjët dhe botën pa u përfshirë në ndonjë aleancë apo bllok rajonal”, tha al-Jalali, duke shtuar se ai ishte ende në shtëpi në Damask dhe nuk kishte ikur. Departamenti amerikan i Shtetit i tha Radios Evropa e Lirë vonë më 7 dhjetor se Uashingtoni po monitoronte nga afër situatën në terren në Siri. Një zëdhënës tha se Shtetet e Bashkuara dhe partnerët e aleatët e saj bënë thirrje që civilët, përfshirë anëtarët e grupeve minoritare, të mbrohen. Zëdhënësi tha se ishte koha për të negociuar një fund të konfliktit sirian në përputhje me parimet e përcaktuara në Rezolutën 2254 të Këshillit të Sigurimit të OKB-së. Ai shtoi se refuzimi i regjimit të Assadit për të marrë pjesë në këtë proces ka çuar drejtpërdrejt në situatën aktuale. Ndërkohë, presidenti i zgjedhur i SHBA-së, Donald Trump, tha se Shtetet e Bashkuara “nuk duhet të kenë asnjë lidhje” me luftën në Siri, ku një kontingjent i vogël i forcave amerikane vazhdon të jetë i dislokuar në disa zona.",https://kohajone.com/aktualitet/europa-e-lire-rebelet-siriane-thone-se-kane-marre-damaskun-sdihet-vendndodhja-e-assadit/,Topicality,
247,Bashkia Vlorë paralajmëron përmbytje nesër: Kini kujdes në këto zona!,"Bashkia e Vlorës ka dalë me një njoftim të rëndësishëm për qytetarët, sa i përket ditës së diel. Nisur nga parashikimet meteorologjike të cilat parashikojnë përgjatë ditës së nesërme reshje shiu me intensitet të lartë, Bashkia Vlorë ju ka bërë thirrje qytetarëve që të tregojnë vigjilencë si dhe të mos parkojnë makinat në disa prej rrugëve të qytetit. Njoftimi: 📢 NJOFTIM I RËNDËSISHËM 👉 Meteorologët parashikojnë se nesër, ditën e diel më datë 8 dhjetor, qyteti i Vlorës do të përfshihet nga reshje shiu 🌧️ me intensitet të lartë të cilat do të sjellin prurje të shumta ujërash. ➡️ Ju lutemi të tregoheni vigjilentë për çdo situatë dhe të respektoni thirrjet dhe këshillat e autoriteteve. ➡️ Bëni kujdes, mos parkoni automjetet 🚗🚙 në zonat me risk të lartë si: 👉  “Albano&Romina” 👉 Biblioteka Publike 👉 Pranë Kishës Orthodhokse 👉 Në “Skelë” te dykalimshi 👉 Shkolla “Halim Xhelo” ➡️ Grupet tona të Ujësjellës Kanalizime dhe Bashkisë së Vlorës, do të jenë në terren në monitorimin e situatës dhe në ndërhyrje sipas rastit nëse do të jetë e nevojshme. 📌 Nëse hasni problematika nga reshjet e shiut 🌧️ me prezencë të ujit, na kontaktoni: 📱NUMRAT E TEL: 128, 129 ✅  FACEBOOK: Ujësjellës Kanalizime Vlore ✅ INSTAGRAM: uk_rajoni_vlore ✅ FACEBOOK: Bashkia Vlorë",https://kohajone.com/aktualitet/bashkia-vlore-paralajmeron-permbytje-neser-kini-kujdes-ne-kete-zona/,Topicality,
248,Presidentja Osmani takon Donald Trump në katedralen “Notre-Dame”,"Në ceremoninë e rihapjes së katedrales “Notre-Dame”, ishte e pranishme dhe presidentja e Kosovës, Vjosa Osmani, e cila ka shpërndarë një fotografi nga kjo ngjarje. Ajo shihet duke shtrënguar duart me presidentin e zgjedhur amerikan, Donald Trump. “Me Presidentin Trump, në ceremoninë e rihapjes së Katedrales së Parisit ‘Notre Dame’”, shkroi Osmani në Facebook.",https://kohajone.com/aktualitet/presidentja-osmani-takon-donald-trump-ne-katedralen-notre-dame/,Topicality,
249,"Trump reagon për konfliktin në Siri: SHBA të mos përfshihet, nuk është lufta jonë!","Ndërsa rebelët sirianë po i afrohen Damaskut nga veriu dhe jugu, pasi kanë hyrë edhe në qytetin kyç të Homsit, presidenti  zgjedhur amerikan Donald Trump bën reagimin e parë. Përmes një reagimi në rrjet, Trump thotë se Shtetet e Bashkuara nuk duhet “të përfshihen” në situatën e krijuar në Siri. “Shtetet e Bashkuara nuk duhet të bëjnë asgjë. Kjo nuk është lufta jona. Mos u përfshini”. Arsyeja pse Trump ngriti çështjen e një roli në Siri, mund të jetë një mesazh për Presidentin Joe Biden që të shmangë çdo përfshirje përpara se t’i dorëzojë pushtetin më 20 janar. Presidenca siriane mohon sakaq raportimet se presidenti Bashar al-Assad është larguar nga Damasku. Nga ana tjetër ministri i Brendshëm thotë se askush nuk mund ta kalojë “kordonon e fortë ushtarak” në Damask.",https://kohajone.com/bota/trump-reagon-per-konfliktin-ne-siri-shba-te-mos-perfshihet-nuk-eshte-lufta-jone/,Topicality,
250,Uzuni shënon dopietë dhe futet në historinë e Granada-s,"Myrto Uzuni nuk e ka ndërmend të ndalet në Spanjë. Sulmuesi shqiptar shëniu dy gola me Granadan, në ndeshjen ndaj Santander, e vlefshme për La Liga 2. Pasi mori një asist perfekt nga Rodelas, Uzuni mposhti portierin kundërshtar me një goditje tokazi nga brenda zonës (53′). I dyti personal, erdhi në minutën e 76-të. Uzuni numëron 11 gola në kampionat, në 15 ndeshje. Ai është golashënuesi më i mirë në historinë e Granada-s. 29-vjeçari ka thyer rekordin e El-Arabit me 44 gola të realizuar, pasi ka shënuar 46 gola ë 103 ndeshje. “D10S” for Myrto Uzuni is some nasty small club syndrome at work https://t.co/UfzWTzdpru — Ujku Rosarios 🇦🇷 (@ElAbuelitoLobo) December 1, 2024 Pase delicatessen de Sergio Ruiz y golazo de Myrto Uzuni. ¿El mejor jugador de la categoría? Yo digo sí. https://t.co/0mbZlebEC4 — Antonio Navarro (@rincondeantonio) December 7, 2024",https://kohajone.com/sporti/uzuni-shenon-dopiete-dhe-futet-ne-historine-e-granada-s/,Topicality,
251,"Kërcënonte bashkëshorten me armë, arrestohet 65-vjeçari në Tiranë","Një 65 vjeçar është arrestuar nga policia e Tiranës nën akuzën e dhunës në familje. Policia u informua se një ngjarje në rrugën “Tomi Kristo” mund të përshkallëzohej dhe menjëherë shkoi në zonë dhe vuri në pranga 65 vjeçarin Sh.V. Ky shtetas, ditën e sotme, në rrugën “Tomi Kristo”, ka ushtruar dhunë ndaj bashkëshortes së tij si dhe e ka kanosur atë. Gjatë kontrollit të banesës së 65-vjeçarit, shërbimet e Policisë gjetën dhe sekuestruan një mjet prerës thikë, një armë zjarri kallashnikov, 4 krehra dhe municion luftarak. Materialet procedurale i kaluan Prokurorisë pranë Gjykatës së Shkallës së Parë të Juridiksionit të Përgjithshëm Tiranë, për veprime të mëtejshme.",https://kohajone.com/aktualitet/kercenonte-bashkeshorten-me-arme-arrestohet-65-vjecari-ne-tirane/,Topicality,
252,"1/3 e fëmijëve 7-9 vjeç në Shqipëri, janë në mbipeshë","Afro 1/3 e fëmijëve të grupmoshës 7-9 vjeç në Shqipëri janë mbipeshë dhe 14% obezë. Të dhënat bëhen të ditur në raportin e OBSH për Europën, referuar informacioneve të përpiluara edhe nga ISHP. Shqipëria qëndron në vend të 12 nga 37 vende në studim për nivelin e mbipeshës dhe obezitetit tek fëmijët. Sipas specialistëve, të dhënat tregojnë se nga viti në vit, po rritet numri i fëmijëve mbipeshë dhe obezë. Krahasuar me studimin e fundit në 2020, përqindja e fëmijëve mbipeshë dhe obezë është rritur me 4 pikë. Përsa i përket vendeve të Ballkanit, Shqipëria është në të njëjtin nivel me vendet e rajonit. Sipas specialistëve, ulja e mbipeshës është mjaft e rëndësishme për popullatën, pasi janë faktor risku për sëmundjet kronike, si ato kardiovaskulare, hipertensioni dhe diabeti.",https://kohajone.com/aktualitet/1-3-e-femijeve-7-9-vjec-ne-shqiperi-jane-ne-mbipeshe/,Topicality,
253,"Shpërthim i fuqishëm në Hagë, shembet një kompleks apartamentesh. Raportohet për 20 viktima","Një shpërthim i fuqishëm në qytetin e Hagës, Hollandë ka shkaktuar shembjen e disa ndërtesave. Si pasojë e shpërthimit dyshohet se të paktën 20 njerëz kanë vdekur. Nga shpërthimi është shkatërruar tërësisht pjesa ballore e një ndërtese tre kateshe banimi, ndërsa duket se të paktën 3 apartamente janë rrënuar plotësisht. Ndërkaq vijojnë kërkimet nën gërmadhat e ndërtesës së shkatërruar, pasi nuk dihet nëse ka persona të tjerë të mbijetuar apo viktima.",https://kohajone.com/aktualitet/shperthim-i-fuqishem-ne-hage-shembet-nje-kompleks-apartamentesh-raportohet-per-20-viktima/,Topicality,
254,"Ervin Salianji, letër nga qelia: Hipokrizia me 8 Dhjetorin, ka festë por s’ka rini!","Nga Ervin Salianji Zhurmat, dekoret, daullet, ahengu e sidomos fjalimet për 8 dhjetorin, Ditën e Rinisë që është dhe festë zyrtare në kalendar, janë ironia më e madhe dhe tallje e paskrupullt me këtë grupmoshë. Çfarë kuptimi ka të bësh festë në Tiranë, kur qeveria ka bërë gjithçka për ti përzënë?! Do të kishte më shumë sens që Dita e Rinisë shqiptare të kremtohej në Itali, në ShBA, Gjermani, në Londër, në Francë, në Vjenë, në Spanjë. Rinia shqiptare është atje. Censi i fundit zbuloi zyrtarisht se në krahasim me 2011-tën, mosha 15 deri në 24 vjeç është pëgjysmuar. Dhe padyshim një nxitje më shumë për t’i mbajtur ata larg është të bësh një teatër hipokrizie si ky që po planifikon qeveria e bashkia me aktivitete boshe, pa sens. Të festosh Ditën e Rinisë, teksa ke ngulur dhe gozhdën e fundit në shpresën që ata të rrinë e të ndërtojnë të ardhmen këtu, është ta bësh “rilindjen” mullar. Arsyet e erozionit më të dhimbshëm në shoqërinë tonë janë të shumta. Studiues, sociologë, ekonomistë, mund të kenë ide më të qarta. Pa asnjë dyshim, unë besoj se në krye është modeli i ngritur në këto 3 mandate qeverisje. Edi Rama u tha të rinjve se të ecësh përpara, të bësh karrierë, të kesh mirëqënie, rruga më e sigurtë dhe më e shkurtër është krimi. Kanabizimi i vendit ishte plaga më e madhe që ka sjellë pasoja të cilat do të kërkojnë shumë vite të shuhen. Krimi u pa si katapulta më e mirë për të ngjitur shkallë në hirearki, e jo dija, jo arritja intelektuale, jo puna e ndershme. Eshtë fantastike që shumica e të rinjve e refuzuan këtë model. Ata që ikën, së pari, dhe kjo është protestë e fortë. Dhe ata që qendruan, por ja dalin me përpjekjet, me mundin e djersën e tyre, larg modelit qeveritar. Korrupsioni, është modeli tjetër që u ofrua në këto 3 mandate qeverisje. Edi Rama u tha të rinjve që për të ecur përpara, duhen shumë para. Dhe këtë e tregoi me ngjitjen e disa rioshëve rilindas lart në kupolën e pushtetit, me meritën e vetme sepse futën duart thellë në tendera e koncesione. Nga ana tjetër ai manifestoi me forcë, se i riu që lufton krimin, që lufton lidhjet e bandave me politikën e qeverisjen, që lufton kanabizimin, e ka vendin në burg. Një shembull i përmbysjes së modelit që bëri kryeministri jam dhe vetë, unë që e denoncova jam agresori e jam në burg e trafikanti ndërkombëtar është viktima! Teksa ai po bëhet gati me të njëjtat struktura kriminale të tentojë mbajtjen e pushtetit, në orën 7 të mbremjes, në qelitë e ftohta të burgut të Fierit, kërcasin çelësat e mbylljes së dyerve. Tani as fasada gri e godinës përballë, nuk dallohet nga dritarja e vogël. Televizioni ndërkohë tregon se përgatitje të mëdha po bëhen në kryeqytet për Ditën e Rinisë, si festat e përfitshme qeveritare! Po cilën ditë të festosh në fund të fundit në atdheun tonë. A e feston dot ditën e pensionistit, kur ai është më i keqpaguari në Ballkan? Të familjarit, e feston dot? Pasiguria në shkolla, pasiguri kudo, e paqartë e ardhmja për të dhe fëmijët. Ditën e burrit, të gruas, që mezi mbyllin muajin. Ditën e profesionistit të lirë, e feston dot kur ende qeveria nuk ka kthyer paratë që u mori me arbitraritet? Por, ka një ditë që qeveria duhet ta bëjë festë, e të tregohet më në fund një herë e vërtetë dhe e ndershme. Të shpallë zyrtarisht, e të kremtojë, Ditën e Patronazhistit. Sepse ky është njeriu i ri që ata kanë prodhuar. Këtij i shkojnë punët mbarë. Patronazhistin e ka kapluar mbrothësia. Patronazhisti ka punën e sigurtë, ka mbrojtje, ka imunitet. Ai ecën përpara. Sa për rininë, unë mendoj se të gjithë ata, nga maturantët, votuesit për herë të parë, ata që rreken shumë, ata që kanë ikur, të gjithë e kanë ende forcën ta vendosin vetë ditën se kur do ta bëjnë festë. Dhe ajo është 11 maji i 2025, dekretuar së fundmi si data e zgjedhjeve. Atë ditë, Rinia e hedh në erë, e përmbys modelin diabolik që ka vendosur Edi Rama. Dhe e caktojnë ata kalendarin jo vetëm të këtyre ahengjeve, por sidomos caktojnë kalenderin për Shqipërinë.",https://kohajone.com/aktualitet/ervin-salianji-leter-nga-qelia-hipokrizia-me-8-dhjetorin-ka-feste-por-ska-rini/,Topicality,
255,"Goditet “foleja” e prostitucionit në Elbasan, arrestohen 6 vajza! Disa të shpallur në kërkim","Një “fole” prostitucioni është goditur nga policia në Elbasan ku janë vënë 7 persona në pranga. Në pranga u arrestuan shtetasit kolumbianë A. B., 22 vjeç, dhe L. B., 19 vjeçe, për veprën penale “Shfrytëzimi i prostitucionit”; Shtetaset spanjolle S. F., 36 vjeçe, dhe M. C., 32 vjeçe, shtetaset kolumbiane P. S., 27 vjeçe, dhe Y. A., 29 vjeçe, si dhe shtetasja venezueliane A. R., 38 vjeçe, për veprën penale “Prostitucioni”. Gjithashtu, u referuan materialet në Prokurori, ku nisi procedimi penal për shtetasen venezueliane Y. O., 31 vjeçe, për veprën penale “Prostitucioni”. Në vijim të veprimeve, u referuan materialet në Prokurori dhe u shpallën në kërkim shtetasit peruane F. G., 23 vjeçe, dhe J. G., 44 vjeç, për veprën penale “Shfrytëzimi i prostitucionit”. Gjatë operacionit, në lagje të ndryshme të Elbasanit, këto shtetas kishin përshtatur për shfrytëzim prostitucioni ambiente të marrë me qira, si dhe duke u promovuar në faqe online ofronin favore seksuale kundrejt pagesave. Shërbimet e Policisë gjetën dhe sekuestruan 43 000 lekë, 2 780 euro, që dyshohen se janë përfituar nga kjo veprimtari kriminale, si dhe 9 celularë. Policia thotë se vijon puna për dokumentimin e plotë ligjor të rastit, dhe kapjen e 2 shtetasve të shpallur në kërkim. Materialet procedurale i kaluan Prokurorisë, për veprime të mëtejshme.",https://kohajone.com/aktualitet/goditet-foleja-e-prostitucionit-ne-elbasan-arrestohen-6-vajza-disa-te-shpallur-ne-kerkim/,Topicality,
256,"“Notre Dame”, kisha e vjetër inaugurohet me një ceremoni festive në prani të një sërë krerësh të shteteve dhe qeverive","Notre Dame inagurohet me një ceremoni festive në prani të një sërë krerësh të shteteve dhe qeverive. Edhe presidenti i zgjedhur i SHBA-së Donald Trump ka konfirmuar pjesëmarrjen. Notre Dame nuk është ndonjë kishë e zakonshme, por një pasuri e shenjtë kombëtare e Francës. Për këtë arsye presidenti francez Emmanuel Macron menjëherë pas zjarrit katastrofik më 16 prill 2019 iu drejtua me një fjalim kombit të shokuar duke premtuar: Brenda pesë vjetësh kisha gotike ipeshkvnore e dëmtuar rëndë do të rinovohet dhe rindërtohet e madje do të jetë “më e bukur se më parë”. Për këtë “projekt kombëtar” janë derdhur shumë para. Praktikisht nuk ekzistuan aspak pengesa burokratike. Si rrjedhojë punimet e planifikuara me saktësi iu përmbajtën me pëpikmëri planit kohor deri në fund, të paktën zyrtarisht. Më 7 dhjetor 2024 tani Notre Dame inagurohet me një ceremoni festive në prani të një sërë krerësh të shteteve dhe qeverive. Në minutën e fundit – përmes rrjetit social Truth – ka komunikuar pjesëmarrjen edhe presidenti i zgjedhur i SHBA-së Donald Trump. Macron ka bërë me restaurimin “një punë të përkryer”, shkruan Trump. Parisi gjatë ceremonisë së inagurimit i ngjan një fortifikate: Rreth 6000 forca të sigurisë janë mobilizuar. Në prani të pesonaliteteve të shumta në sheshin përpara katedrales presidenti Macron do të mbajë një fjalim. Katedralja i përket shtetit. Një ditë më pas kryepeshkopi Laurent Ulrich do të mbajë një meshë festive, ku do të inagurohet edhe altari i ri. Kisha e vjetër në shkëlqim të ri Kush e ka parë Notre Dam në gjendjen e shkatërruar nga zjarri, do të habitet: Muret janë pastruar nga pluhuri dhe ndotjet shekullore. Dritaret e pastruara mundësojnë që në katedrale të hyjë më shumë dritë se përpara, gjë që u jep një tjetër shkëlqim e freski ngjyrave dhe afreskeve. Edhe 2300 statujat dhe 8000 gypat e organos janë pastruar. Së fundi u vendosën dhe 1500 karrike të reja, që më parë u bekuan. Njëmijë metër kub gurë është dashur të lëvizen dhe të vendosen 2.000 ton skela, të cilat sërish janë hequr. Gati 250 sipërmarrje dhe atelie kanë marrë pjesë në punimet e restaurimit. Kush e kish menduar, që kisha e ndërtuar mes viteve 1163 deri më 1345 do të kthehej një ditë në “kantjerin e shekullit”? Deri tani kostot e restaurimit përllogariten rreth 700 milion euro. Në një aksion të pashembult donacionesh u mblodhën gjithsej rreth 840 milion euro. Me 150 milion eurot e mbetura do të realizohen edhe punimet për restaurimin gjithësesi të nevojshëm të absidës dhe kolonat amortizuese. Punimet në këtë segment do të fillojnë pas rihapjes dhe do të vazhdojnë edhe për tre vjet. Pothujase pesë vjet kanë kaluar që nga 15 prilli 2019 – natën kur Parisi dhe pjesa tjetër e botës panë që Notre-Dame u përfshi nga flakët- shkaqet e zjarrit ende janë nën hetim. Shkaku i zjarrit në atë moment ende nuk është sqaruar. Imazhet e katedrales në flakë u panë nga gjithë bota,ato shkaktuan hidhërim dhe një valë gatishmërie për ndihmë. Notre Dame – Katedralja ikonë Katedralja e Parisit njihet në gjithë botën dhe ka rëndësi të madhe kulturore. Romancieri francez, Victor Hygo (1802–1885) e ka përjetësuar madhështinë e kishës në një roman historik. Më vonë „Këmbanaxhiu i Notre Damit”, në shqip i njohur si „Katedralja e Notre Damit”, është kthyer shumë herë në film. Kompozitori austriak Franz Schmidt (1874-1939) shkroi duke u bazuar në romanin e Hygoit, operën romantike “Notre Dame”. Napoleon Bonaparte (1769-1821) u kurorëzua në kishën gotike si monark i gjithë francezëve, siç pati bërë dikur më parë Mbreti angelz Heinrich VI (1421-1471). Efekti kulturor dhe identitar i kishës së ndërtuar nga 1163 deri 1345, është i madh sa më nuk bëhet. Silueta e saj ngrihet dhe sot mbi ishullin e Senës, Île de la Cité, në qendrën historike të Parisit.",https://kohajone.com/aktualitet/notre-dame-kisha-e-vjeter-inagurohet-me-nje-ceremoni-festive-ne-prani-te-nje-sere-kreresh-te-shteteve-dhe-qeverive/,Topicality,
257,"Tentoi t’i japë fund jetës duke u hidhur nga ura e lumit Buna, shpëtohet i moshuari në Shkodër","Një 75 vjeçar, që tentoi t’i jepte fund jetës duke u hedhur nga ura e lumit Buna, është shpëtuar. Efektivët e policisë, gjatë patrullimit në territor, kanë vënë re të moshuarin. Ata kanë hyrë menjëherë në lumin Buna, dhe e kanë dërguar në spital për të marrë ndihmën e nevojshme mjekësore. “Patrulla e Përgjithshme e Komisariatit të Policisë Shkodër gjatë patrullimit në territor, falë ndërhyrjes në kohë ka shpëtuar një shtetas i cili u hodh nga ura e lumit Buna për tu vetëmbytur. Punonjësit e Policisë kanë hyrë në lumin Buna dhe kanë nxjerrë shtetasin B. G, 75 vjeç, duke e dërguar në spitalin Rajonal Shkodër, për të marrë asistencën e nevojshme mjekësore.”, njofton policia.",https://kohajone.com/aktualitet/tentoi-te-hidhej-nga-ura-e-lumit-buna-shpetohet-i-moshuari-ne-shkoder/,Topicality,
258,"Këmbimi valutor, 7 dhjetor. Me sa blihen e shiten monedhat e huaja sot",Në tregun e këmbimit valutor shqiptar sot një dollar do blihet me 92.3 lekë dhe do shitet me 93.5 lekë. Ndërkohë monedha evropiane euro do blihet me 97.8 lekë dhe do shitet me 98.5 lekë. Franga zvicerane sot në tregun shqiptar do blihet me 104.8 lekë dhe do shitet me 105.8 lekë. Ndërsa paundi britanik do blihet me 117.7 lekë dhe do shitet me 118.7 lekë.,https://kohajone.com/aktualitet/kembimi-valutor-7-dhjetor-me-sa-blihen-e-shiten-monedhat-e-huaja-sot/,Topicality,
259,"Reshje shiu dhe bore, parashikimi i motit për sot","I gjithë territori i Qarkut Kukës gjatë natës deri në orët e para të mëngjesit është i përfshirë nga reshje shiu me intensitet mesatar dhe reshje bore në lartësinë mbi 800 m. Si pasojë e këtyre kushteve të motit të gjitha akset nacionale rrugore vazhdojnë të jenë nën trysninë e rënies së gurëve, inerteve dhe borës duke krijuar vështirësi në qarkullimin normal të mjeteve në disa segmente rrugore. Aktualisht të gjitha akset rrugore nacionale janë të qarkullueshme normalisht.",https://kohajone.com/aktualitet/reshje-shiu-dhe-bore-parashikimi-i-motit-per-sot/,Topicality,
260,"Aksident i rëndë në Fier! Humb jetën pasagjeri, drejtuesi i mjetit dërgohet te Trauma",Një aksident i rëndë ka ndodhur mëngjesin e kësaj të shtune në byppass-in e Fierit. Një automjet tip “ BMV” ka humbur kontrollin dhe ka dalë nga rruga. Si pasojë drejtuesi i mjetit ka marrë lëndime në trup . Në vendngjarje kanë mbërritur menjëherë policia dhe ambulanca e cila e ka transportuar të plagosurin drejt Spitalit të Traumës për mjekim më të specializuar. Ndërkohë disa metra larg vendit të aksidentit është gjetur dhe një viktimë që dyshohet të ketë qenë pasagjer në automjetin në fjale. Ende nuk dihen shkaqet e këtij aksidenti të rëndë.,https://kohajone.com/aktualitet/aksident-i-rende-ne-fier-humb-jeten-pasagjeri-drejtuesi-i-mjetit-dergohet-te-trauma/,Topicality,
261,Podkasti i së shtunës/Edi Rama: “Kurrë më në emigracion”!,"Edi Rama e ka nisur ditën e shtunë me një postim të Podcastit të tij dhe ku shkruan: “Me Episodin 13, Sezoni 3 i Podkastit FLASIM, “Kurrë më në emigracion”, ju uroj të gjithëve një fundjavë të qetë”.",https://kohajone.com/aktualitet/edi-rama-kurre-me-ne-emigracion/,Topicality,
262,Mediat greke: Shqiptari deklaroi se e godita gruan me çekiç në kokë se me tha “djalin e madh nuk e kam me ty!”,"Ngjarja e rëndë ku shqiptari vrasu me çekiç gruan e tij ka pushtuar mediat greke. Të gjitha mediat greke kanë zbardhur dëshminë tronditëse të shqiptarit .K. Cenko, i cili vrau me çekiç nënën e dy djemve të tij, A.C. në Greqi, dhe e mbajti të fshehur për një javë trupin e saj të pajetë në papafingon e shtëpisë së tyre, të mbështjellë me çarçaf. Në deklaratën e tij në polici, 39-vjeçari raportohet se ka thënë se konfliti me të shoqen ka nisur në mesnatë, ku ka dëgjuar se ajo po fliste në banjë në telefon me një burrë. Sipas tij, gruaja është shprehur se do të merrte djalin e madh dhe do të largohej nga banesa. “Ndërsa fëmijët flinin diku rreth orës 01:30, u zgjova dhe pashë që ajo nuk ishte në krevat. Ajo ishte në banjë duke folur në telefon. E dëgjova të thoshte se do të merrte djalin tonë të madh dhe do të largohej, ndërsa zëri i një burri tingëllonte në anën tjetër të telefonit. I thashë të vinte në dhomë për të folur. E pyeta se kush ishte dhe ajo më tha se nuk ishte askush dhe se po shikonte video. Pas pak ajo pranoi se po fliste me një burrë dhe se do të merrte fëmijën e madh dhe do të largohej”, – ka thënë në polici i arrestuari Cenko. Shqiptari ka dëshmuar se atë natë gruaja i ka thënë se djali i madh nuk ishte fëmija i tij, dhe në atë moment ka marrë çekiçin dhe e ka goditur. “Më tha që nuk kam para dhe nuk do të rrinte me mua. E pyeta “pse po na merr djalin e madh?” dhe më tha që këtë fëmijë nuk e bëri me mua dhe vetëm djalin e vogël bëmë bashkë, u hutova plotësisht dhe hapa çantën që marr në punë, të cilën e kisha pranë shtratit tonë, mora çekiçin dhe e godita në kokë”- ka pohuar ai para agjentëve të policisë. Ndërkohë mediat greke shkruajnë se mund të kryhen analizat e ADN për të parë nëse ka vertetësi në thëniet e tij.",https://kohajone.com/aktualitet/mediat-greke-shqiptari-deklaroi-se-e-godita-gruan-me-cekic-ne-koke-se-me-tha-djalin-e-madh-nuk-e-kam-me-ty/,Topicality,
263,Gjykata e apelit lë në fuqi ligjin për shitjen ose ndalimin e platformës TiKTok në SHBA,"Një gjykatë federale e apelit të premten konfirmoi ligjin që mund të çojë në ndalimin e aplikacionit TikTok brenda pak muajsh. Vendimi i dha një goditje të madhe platformës së njohur sociale ndërkohë që lufton për mbijetesë në Shtetet e Bashkuara. Gjykata amerikane e Apelit e Uashingtonit mori vendim se ligji, i cili kërkon nga platforma TikTok të ndërpresë lidhje me kompaninë ByteDance, me seli në Kinë, pronë e së cilës është, apo t’i ndalohet qasja në Shtetet e Bashkuara nga mesi i muajit janar, është në përputhje me Kushtetutën, duke hedhur poshtë argumentin e platformës TikTok se ligji është në kundërshtim me Amendamentin e Parë dhe se pa të drejtë kishte vënë në shënjestër këtë platformë. “Amendamenti i Parë ekziston për ta mbrojtur të drejtën e fjalës së lirë në Shtetet e Bashkuara”, tha gjykata në opinionin e saj. “Në këtë rast, Qeveria veproi për ta mbrojtur këtë të drejtë nga një shtet i huaj armiqësor dhe për t’ia kufizuar armikut mundësinë për të mbledhur të dhënat e banorëve në Shtetet e Bashkuara”. Platforma TikTok dhe kompania ByteDance – njëra nga palët në rastin gjyqësor – pritet ta apelojnë rastin në Gjykatën e Lartë. Ndërkohë, Presidenti i zgjedhur Donald Trump, i cili u përpoq ta ndalojë TikTok-un gjatë mandatit të tij të parë dhe Departamenti i Drejtësisë gjatë mandatit të së cilit do të zbatonte këtë ligji, tha gjatë fushatës presidenciale se ai tani është kundër ndalimit të TikToku-ut dhe se do të punonte për “ta shpëtuar” platformën sociale. Ligji, i cili u nënshkrua nga Presidenti Joe Biden në prill, ishte hapi i fundit i një sage shumëvjeçare në Uashington mbi aplikacionin me video të shkurtra, të cilin qeveria e konsideron si kërcënim për sigurinë kombëtare për shkak të lidhjeve me Kinën. Shtetet e Bashkuara thonë se janë të shqetësuara se TikTok-u mbledh të dhëna të shumta nga përdoruesit e aplikacionit, përfshirë informacion të ndjeshëm rreth preferencave të tyre, që mund të përfundojnë në duart e qeverisë kineze. Zyrtarët po ashtu paralajmërojnë se algoritmi i platformës që përcakton se çfarë shohin përdoruesit në aplikacion ka mundësi të manipulohet nga autoritetet kineze, të cilat mund ta përdorin për t’i dhënë drejtim përmbajtjes në këtë platformë në një mënyrë që është e vështirë për t’u kuptuar. Megjithatë, një pjesë e rëndësishme e informatave të qeverisë për këtë rast janë redaktuar dhe janë fshehur nga sytë e publikut, si dhe nga dy kompanitë. TikTok-u, që paditi qeverinë rreth këtij ligji në maj, ka mohuar se po përdoret prej kohësh nga Pekini për të përgjuar apo manipuluar amerikanët. Avokatët e platformës kanë theksuar se Shtetet e Bashkuara nuk kanë dhënë prova që tregojnë se kompania i ka dorëzuar të dhënat e përdoruesve qeverisë kineze, apo që ka manipuluar përmbajtjen për t’iu përshtatur Pekinit në Shtetet e Bashkuara. Ata po ashtu kanë argumentuar se ligji parashtron rreziqet që mund të ndodhin në të ardhmen, të cilat Departamenti i Drejtësisë i ka theksuar, duke iu referuar pjesërisht një veprimi të paspecifikuar, për të cilin pretendon se dy kompanitë e kanë bërë në të kaluarën me kërkesën e qeverisë kineze. Vendimi i të premtes u mor pasi trupa e gjykatës së apelit dëgjoi argumentet e palëve në muajin shtator. Avokatët e dy kompanive pretendojnë se është e pamundur të shpronësohet platforma në aspektin komercial dhe teknologjik. Ata thonë se çfarëdo shitje e TikToku-ut pa algoritmin e lakmuar – elementi sekret i platformës që autoritetet kineze ka shumë mundësi ta bllokojnë nën çfarëdo plani të shpronësimit – do ta shndërronte versionin amerikan të TikTok-ut në një ishull të shkëputur nga përmbajtja tjetër globale. Megjithatë, disa investitorë, përfshirë ish Sekretarin amerikan të Thesarit, Steven Mnuchin dhe miliarderin Frank McCourt kanë shprehur interesimin për ta blerë platformën. Ata thanë në fillim të këtij viti se po krijonin një konsorcium për ta blerë degën amerikane të biznesit të TikTok-ut. Këtë javë, një zëdhënës i Nismës ‘McCourt’s Project Liberty’, që synon mbrojtjen e privatësisë në internet, tha që persona, të cilët nuk i identifikoi, që morën pjesë në fushatën e tyre kanë bërë oferta paraprake që arrijnë një kapital me shifrën mbi 20 miliardë dollarë. Nëse gjykatat vazhdojnë ta mbajnë ligjin në fuqi, atëherë i mbetet Departamentit të Drejtësisë nën administratën e zotit Trump që ta zbatojë atë dhe të dënojë shkelësit e mundshëm me gjoba. Dënimet do t’u komunikoheshin platformave që shesin aplikacione, të cilave do t’u ndalohet ta ofrojnë TikTok-un, ndërsa kompanive të internetit do t’iu ndalohet që ta mbështesin atë",https://kohajone.com/aktualitet/gjykata-e-apelit-le-ne-fuqi-ligjin-per-shitjen-ose-ndalimin-e-platformes-tiktok-ne-shba/,Topicality,
264,Ish-presidenti ukrainas Poroshenko: Lufta mund të ndalet brenda 24 orëve,"UASHINGTON – Ish-presidenti ukrainas Petro Poroshenko, tashmë drejtues i Partisë së Solidaritetit Evropian në opozitë, bisedoi me shërbimin ukrainas të Zërit të Amerikës gjatë një vizite në Uashington për të marrë pjesë në forumin vjetor të Unionit Ndërkombëtar të Demokracisë, një aleancë e partive politike të qendrës së djathtë. Ndërsa gjendej në kryeqytetin amerikan, zoti Poroshenko u takua me zyrtarë të administratës së Presidentit Biden dhe anëtarë të administratës së ardhshme Trump për të ndarë vlerësimin e tij për situatën me të cilën po përballet Ukraina mbi dy vite e gjysmë pasi Rusia nisi sulmin frontal, si dhe vizionin e tij se si mund t’i jepet fund konfliktit. Intervista në vazhdim është redaktuar për të qenë më e përmbledhur dhe më e qartë. Zëri i Amerikës: Si do ta përshkruanit situatën në vijën e frontit në Ukrainë? Petro Poroshenko: Çdo javë, udhëtoj në vijën e frontit për të ofruar pajisjet dhe armatimet e nevojshme. Rusia po e shton trysninë. Rusia ka armë më të sofistikuara, krahasuar edhe me gjysmë viti [më parë]. Ushtarët ukrainas janë të lodhur sepse disa kanë shërbyer për më shumë se dy vite e gjysmë, por vazhdojnë të mos i lejojnë rusët të çajnë pozicionet ukrainase. Për momentin, nuk duhet të mendojmë për operacione sulmuese, por [se si] të forcojmë fortifikimet. E vlerësoj vendimin e qeverisë së Shteteve të Bashkuara për të na dhënë mina kundër këmbësorisë. Të kesh tre, katër, pesë kilometra fushë të minuar është një përgjigje e shkëlqyer ndaj taktikës së re të Rusisë, e cila po depërton në pozicionet ukrainase me grupe të vogla prej pesë deri në 12 personash, me mbështetjen e artilerisë ruse, e cila ka një numër të pakufizuar predhash artilerie. Nëse kemi fortifikime, fusha të minuara dhe dronë zbulimi, përfshirë dronët që veprojnë natën dhe [një] numër të pakufizuar dronësh FPV për t’i shkatërruar këto grupe të vogla, [një] sistem efektiv të luftës radio-elektronike, përfshirë paisjet kundër dronëve zbulues rusë, kam besim se mund t’i mbajmë vijat e mbrojtjes. Zëri i Amerikës: Ukraina është nën trysni për të filluar negociatat. A është kjo një kohë e mirë për këtë? Petro Poroshenko: Asnjë vend tjetër në botë nuk dëshiron paqe më shumë se ukrainasit, sepse ne po paguajmë një çmim të madh. Megjithatë, negociatat duhet të fillojnë kur të dyja palët të jenë gati. Të gjithë pyesin nëse Ukraina është gati, dhe askush nuk pyet nëse Putini është gati për këto negociata. Putini nuk është gati. Ne duhet të bëjmë përpjekje të mëdha për ta përgatitur Putinin për këto negociata. Çfarë gjuhe duhet të flasim me Putinin? Gjuhën e forcës, përfshirë armë të sofistikuara dhe moderne për Ukrainën. Putini duhet të ndjejë se po paguan një çmim të lartë. Kemi nevojë për sanksione më të forta për të shkatërruar flotën në hije. Sanksionet duhet të ulin eksportet ruse nga 600 [miliardë] dollarë në 200 miliardë dollarë për të ulur aftësinë e Putinit për të financuar luftën. Zëri i Amerikës: A mendoni se administrata e re e Trump do të mbështesë vizionin tuaj? Petro Poroshenko: Unë besoj fuqishëm në udhëheqjen globale të Shteteve të Bashkuara. Kam punuar me [Presidentin Donald] Trump në vitet 2016-2019. Takimi me të ishte një nga takimet e mia të para si president i Ukrainës. Takimi ynë ishte planifikuar për pesë minuta – vetëm për të shtrënguar duart dhe për të bërë një foto – dhe zgjati dy orë e gjysmë. Si rezultat, ai i dha Ukrainës armët e para vdekjeprurëse pas tre viteve të luftës, [raketat antitank] legjendaret Javelin. Ato shpëtuan shumë jetë në rajonin e Donbasit. Edhe pa konsultime shtesë me partnerët tanë evropianë, ne ramë dakord që Shtetet e Bashkuara të vendosnin sanksione ndaj kontraktorit të kompanisë për tubacionin Nord Stream 2, gjë që ishte jetike. Në prani të Presidentit Trump, ne diskutuam me [ish-drejtorin e tij të CIA-s, Mike] Pompeo për koordinimin e përpjekjeve për të njohur kishën e pavarur të Ukrainës. Trump-i është një person i rezultateve, jo i procesit. Ai është mjaftueshëm i vendosur, për të marrë vendime të vështira. Zëri i Amerikës: Presidenti i zgjedhur Trump emëroi gjeneralin Keith Kellogg si përfaqësuesin special amerikan për Ukrainën dhe Rusinë. Çfarë mendoni për të dhe idetë e tij? Petro Poroshenko: E kam takuar disa herë kur ishte anëtar i ekipit të Nënpresidentit [Mike] Pence. E mirëpres qasjen e Presidentit Trump për të emëruar një të dërguar special presidencial për Ukrainën. Kur Presidenti Trump emëroi Kurt Volkerin [si përfaqësues special të shteteve të Bashkuara për negociatat për Ukrainën], kjo ishte jashtëzakonisht efikase. Dhe tani, niveli i profesionalizmit të gjeneralit Kellogg na jep një optimizëm të kujdesshëm. Ne mund ta ndalim luftën në 24 orë, siç premtoi Presidenti Trump, dhe pa asnjë të shtënë, apo ndonjë dollar të shpenzuar. Na duhet vetëm një nënshkrim për një traktat – Traktati i Uashingtonit [traktati i prillit 1949 që themelon Aleancën e Traktatit të Atlantikut të Veriut]. Ftesa për Ukrainën për t’u anëtarësuar në NATO do të ishte një demonstrim i fuqishëm për Putinin se ne nuk kemi frikë nga shantazhi i tij. Ne jemi mjaftueshëm të vendosur dhe duam të kemi siguri të qëndrueshme në kontinent. Unë propozoj planin tim – “Planin Poroshenko”. Brenda një viti, partnerët garantojnë se Ukraina do të marrë një anëtarësim të plotë [në NATO] nëse plotëson kritere specifike dhe plotëson disa kushte. Gjatë atij viti, ndërkohë që nuk jemi në NATO, do të marrim të njëjtat garanci sigurie si Finlanda dhe Suedia përpara anëtarësimit të tyre të plotë në NATO. Gjatë atij viti, unë sugjeroj gjithashtu që të ketë paqeruajtës me mandatin e Këshillit të Sigurimit të Kombeve të Bashkuara, për të garantuar një armëpushim. Kështu mund të ndalet lufta në 24 orë",https://kohajone.com/aktualitet/ish-presidenti-ukrainas-poroshenko-lufta-mund-te-ndalet-brenda-24-oreve/,Topicality,
265,"Berisha si Trump, ish-kryeparlamentarja Topalli: Rikthimi i tij i tretë ka ndodhur","Drejtuesja politike e PD për Diasporën, Jozefina Topalli, ka krahasuar rastin e Sali Berishës me atë të Presidentit të zgjedhur të SHBA-ve, Donald Trump. Për të kur Trump akuzohej dhe fotografohej si i dënuar, askush nuk mendonte se ai do të vinte në pushtet. Ajo shtoi gjithashtu se rikthimi i tretë i Berishës ka ndodhur tani, pas ardhjes së tij në pushtet në vitin 1992 dhe në vitin 2005. ”Po mendoja Trump në SHBA, ndoshta përpara një viti kur ai ishte nën akuzë, kur i bënin foto si i dënuar, si i akuzuar, askush nuk mendonte se ai ishte në pushtet. Dhe mosha është e njëjtë dhe është rikthyer praktikisht në pushtet. Rikthimi i tretë i Berishës faktikisht ka ndodhur. I pari në 91, i dyti pas 97 dhe i treti tash. Para pak ditësh një e njohur imja më çoi një video në tik tok, unë skam tik tok. Më kujtohej që ishte periudha e 2021 kur e shpallën non grata, kur Basha me vendim personal e përjashtoi nga partia. Dhe më morën në një emision televiziv dhe më thanë çfarë do bëhet. Unë i thashë që kam një eksperiencë nga viti 1997, kur Berishën të gjithë e izoluan, ishte më keq se shpallja non grata, kur PD ishte izoluar. Dhe askush nuk besonte se mund ta çonte këtë forcë drejt pushtetit dhe erdhi 2005. E drejta ndonjëherë duket e vështirë në horizont, por nuk është e paarritshme. Procesi ndaj Berishës është iniciuar nga Qeveria”, tha Topalli, shkruan A2 CNN.",https://kohajone.com/aktualitet/berisha-si-trump-ish-kryeparlamentarja-topalli-rikthimi-i-tij-i-trete-ka-ndodhur/,Topicality,
266,Bylykbashi zbulon mesazhet e Ramës me Presidentin e EPP-së: Tentoi pengimin e rezolutave kundër korrupsionit,"Nënkryetari i PD-së, Oerd Bylykbashi dënoi si autokratike dhe të rrezikshme një ndërhyrje që sipas tij, kryeministri Edi Rama ka bërë në EPP për të mos miratuar një rezolutë që shprehte shqetësimin për korrupsionin endemik në Shqipëri dhe persekutimin politik të udhëheqësve të opozitës. Bylykbashi po trajtonte çështjen e Portit të Durrësit, si tregues jo veç i korrupsionit, por edhe i sjelljes autokratike të Ramës me pasurinë publike, duke dëmtuar interesin e Shqipërisë për interesa krejtësisht privatë. “Porti i Durrësit është një aferë më e madhe se ajo e incineratorëve. Janë 400 milionë euro vetëm për fazën e parë në 3 vitet e ardhshme, por e gjitha shkon 2 miliardë euro për një Port që e ne e kishim, por Edi Rama e mori një copë dhe ia dha një privati. ”Ai kaq larg shkoi kur mendoi dhe korruptoi zyrtarin e lartë të FBI-së, kur mendon dhe guxon t’i bjerë telefonit të drejtuesve të mediave prestigjioze, kur i dalin raporte kundër. I kërkon presidentit të EPP-së dhe i thotë se “unë jam i shqetësuar dhe dua të reformoj Partinë Demokratike, por ju s’duhet të miratoni rezoluta, siç bëri para pak ditësh. Edi Rama i ka çuar mesazh Presidentit Weber të Partisë Popullore Europiane, duke kërkuar të mos e miratojë rezolutën, sepse Shqipëria kishte lavdërime deri tani dhe kjo rezolutë binte ndesh me këtë. Pra, Edi Ramës i prishej fasada. Siç shprehet ai në mesazh, kjo rezolutë dhe ky qendrim, mund të çonte edhe në mosreformim të PD-së. Pra, shqetësohej Edi Rama për reformimin e opozitës. Përgjigja e EPP-së ishte me votë unanime kundër tij dhe miratoi rezolutën”,-tha për emisionin “Pa Censurë”.",https://kohajone.com/aktualitet/bylykbashi-zbulon-mesazhet-e-rames-me-presidentin-e-epp-se-tentoi-pengimin-e-rezolutave-kunder-korrupsionit/,Topicality,
267,"Afat deri më 26 dhjetor, KQZ njofton qytetarët për qendrën e votimit","Komisioni Qendror i Zgjedhjeve u ka bërë thirrje qytetarëve me të drejtë vote që ta mësojnë qendrën e tyre të votimit duke vizituar platformën elektronike të KQZ-së. Në një konferencë për media, zëdhënësi i KQZ-së, Valmir Elezi tha se përmes kësaj platforme qytetarët do të mund ta ndryshojnë përmes telefonit qendrën e votimit brenda komunës së tyre, duke e caktuar sa më afër vendbanimit të tyre. “Deri më 26 dhjetor 2024, çdo qytetar me të drejtë vote nëse dëshiron që ta ndërrojë Qendrën e Votimit brenda komunës dhe ta caktojë atë sa më afër vendbanimit të tij, mund ta bëjë përmes platformës elektronike: http://qv.kqz-ks.org ose duke paraqitur kërkesën në Komisionin Komunal të Zgjedhjeve, në komunën përkatëse të votuesit. Në platformën elektronike është e mjaftueshme që votuesi të shënojë numrin e tij të identifikimit dhe datëlindjen, dhe menjëherë do të shfaqen të dhënat për qendrën aktuale të votimit. Nëse votuesi dëshiron që ta ndërrojë qendrën e votimit brenda komunës, duke e caktuar atë sa më afër vendbanimit të tij, mund të paraqesë kërkesën e tij përmes kësaj platforme dhe pasi kërkesa do të shqyrtohet nga KQZ, brenda një kohe të shpejtë do të marrë përgjigje”, njoftoi Elezi.",https://kohajone.com/aktualitet/afat-deri-me-26-dhjetor-kqz-njofton-qytetaret-per-qendren-e-votimit/,Topicality,
268,"Çfarë po ndodh? Haga ngre aktakuzë të re ndaj Hashim Thaçit, në pranga dhe 3 persona të tjerë","Lajme aspak të mira vijnë nga Haga. Zyra e Prokurorit të Specializuar (ZPS), bën me dije se ka ngritur një aktakuzë të re kundër ish-presidentit të Kosovës, Hashim Thaçi, nën dyshimin për pengim të drejtësisë. Po ashtu janë arrestuar tre të dyshuar të tjerë për pengim të personave zyrtarë dhe mosbindje ndaj gjykatës. Në një njoftim për media, ZPS-ja tha se ka arrestuar ish-shefin e Agjencisë së Kosovës për Inteligjencë (AKI), Bashkim Smakaj, ish-kryetarin e Komunës së Malishevës, Isni Kilaj, dhe Fadil Fazliun. Ish-ministri i Drejtësisë i Kosovës, Hajredin Kuçi, është urdhëruar të paraqitet në gjykatë, pasi akuzohet për mosbindje ndaj gjykatës, thuhet në njoftim. “Z. Smakaj, z. Fazliu dhe z. Kilaj u arrestuan më 5 dhjetor në Kosovë dhe u transferuan në objektin e paraburgimit të DHSK-së më 6 dhjetor, në bazë të aktakuzës së konfirmuar dhe fletarrestimeve të lëshuara nga Gjykatësja e Procedurës Paraprake e Dhomave të Specializuara të Kosovës. Zyra e Prokurorit të Specializuar (ZPS) kreu arrestimet me mbështetjen e Misionit të Bashkimit Evropian për Sundimin e Ligjit në Kosovë (EULEX)”, thuhet në njoftimin e Gjykatës Speciale.",https://kohajone.com/aktualitet/cfare-po-ndodh-haga-ngre-aktakuze-te-re-ndaj-hashim-thacit-ne-pranga-dhe-3-persona-te-tjere/,Topicality,
269,Bulqizë/ Opozita hedh në tokë projekvendimet,"Në vend të një gjuhë të komunikimit, në mbledhjen e Këshillit në Bashkinë Bulqizë pati sherr. Shkak për situatën e acaruar u bë futja në rendin e ditës, pa njoftim paraprak e një projektvendimi të rëndësishëm për miratimin e numrit të përgjithshëm të nëpunësve civilë dhe nivelit të pagave për vitin 2025. Këshilltarët e opozitës, kundërshtuan këtë veprim, duke pretenduar shkelje të procedurave dhe mungesë transparence. Pas kundërshtimeve verbale në sallë, opozita vendosi të braktisë mbledhjen në shenjë proteste.",https://kohajone.com/aktualitet/bulqize-opozita-hedh-ne-toke-projekvendimet/,Topicality,
270,VOA: Akuza të reja ndaj Hashim Thaçit për pengim të drejtësisë,"Zyra e Prokurorit të Specializuar me seli në Hagë, që trajton krimet e luftës në Kosovë, njoftoi të premten se ka ngritur akuza kundër ish Presidentit të Kosovës, Hashim Thaci për vepra penale të pengimit të drejtësisë. Në njoftim thuhet se zotit Thaçi iu dorëzua një fletë-arrestim dhe ndaj tij janë ngritur tri akuza për pengim të personave zyrtarë në kryerjen e detyrave zyrtare, tri akuza për shkelje të fshehtësisë së procedurës dhe katër akuza për mosbindje ndaj gjykatës. Pa dhënë më shumë hollësi rreth veprave për të cilat akuzohet zoti Thaçi, prokuroria tha se ai do të paraqitet para një Gjykatësi të Procedurës Paraprake të Dhomave të Specializuara të Kosovës lidhur me akuzat për vepra penale shtesë të ngritura kundër tij. Në njoftim theksohet se Prokuroria ka arrestuar gjithashtu Bashkim Smakjan, Isni Kilajn dhe Fadil Fazliun, për përpjekje për të penguar personat zyrtarë në kryerjen e detyrave zyrtare dhe mosbindje ndaj gjykatës. Që të tre u arrestuan të enjten dhe tashmë janë transferuar në qendrën e paraburgimit në Hagë. Të enjten prokuroria bastisi edhe shtëpinë e ish ministrit të Drejtësisë, Hajredin Kuçi, ndërsa sot prokuroria tha se i është lëshuar fletëthirrje për paraqitje para Dhomave të Specializuara e cila ka ngritur kundër tij dy akuza për mosbindje ndaj gjykatës. “Zyra e Prokurorit të Specializuar e trajton pengimin e drejtësisë jashtëzakonisht seriozisht dhe do të vazhdojë të hetojë dhe ndjekë penalisht të gjithë ata që përfshihen në këtë veprimtari”, thuhet në njoftim./VOA/",https://kohajone.com/aktualitet/voa-akuza-te-reja-ndaj-hashim-thacit-per-pengim-te-drejtesise/,Topicality,
271,"Mandati i Xhaçkës në Venecia, PD: Mos bini preh e ”fake news”","Grupi Parlamentar i PD-së ka reaguar ndaj lajmeve të dhëna nga mediat, sipas të cilave Komisioni i Venecias, në vendimin që pritet të zbardhet në fillim të javës së ardhshme, konstaton se Parlamenti dhe deputetët nuk mund të detyrohen të votojnë në një mënyrë të caktuar. Në reagim thuhet se një lajm i tillë është i pavërtetë, ndërsa akuzohet Zyra e Kryetares së Kuvendit që e ka prodhuar dhe e ka shpërndarë. Reagimi i Grupit Parlamentar të PD Sot në disa media, është shpërndarë një fake news i prodhuar nga Zyra e Kyetares së Kuvendit, që i paraqitet opinionit publik si qëndrim i Komisionit të Venecias apo burim special e konfidencial nga Komisioni i Venecias. Mbajtja të fshehtë e draft opinionit të Komisionit të Venecias që është miratuar sot, apo përjashtimi i opozitës nga ky proces, ka patur si qëllim pikërisht dezinformimim e opinionit publik përmes prodhimit të lajmeve të pavërteta të sajuara nga Kryetarja e Kuvendit dhe me fjali të nxjerra jashtë kontekstit të opinionit të Komisionit të Venecias. Padyshim kur ka trajtuar parimin e mandatit jo detyrues, jo Komisioni i Venecias, por edhe vetë Gjykata jonë Kushtetuese, sqaron që deputetet si rregull janë të lirë të votojnë sipas vullnetit të tyre, por ky rregull sigurisht që nuk ka lidhje me çështjen në fjalë, siç Gjykata Kushtetuese ka sqaruar. Grupi Parlamentar i PD i bën thirrje mediave që të tregohen të matura në informimin e publikut dhe të presin publikimin e opinionit të Komisionit të Venecias apo ti referohen vetëm burimeve zyrtare apo serioze për informim mbi këtë çështje, duke refuzuar çdo fake neës që konsideron Elisa Spiropalin si Komisioni i Venecias. Grupi Parlamentar i PD dënon me forcë sjelljen dezinformuese të Kryetarës së Kuvendit që synon të krijojë konfuzion në opinionin publik, vetëm me qëllim që të mbrojë pandëshkueshmërinë e bashkëpunëtores së Edi Ramës, deputetes strategjike Olta Xhaçka, si dhe të fsheh faktin se për herë të parë në 34 vite Kuvendi ka refuzuar të zbatojë dy vendime të Gjykatës Kushtetuese.",https://kohajone.com/aktualitet/mandati-i-xhackes-ne-venecia-pd-mos-bini-preh-e-fake-news/,Topicality,
272,"Protesta tek SPAK-u, Blushi: A@më në duart e Ramës kundër opozitarizmit","Sekretari i Përgjithshëm i Partisë së Lirisë, Tedi Blushi ka folur më shumë për protestën para dyerve të SPAK. Blushi zbuloi qëllimin e protestës, ndërsa theksoi se shqiptarët duhet ta refuzojnë SPAK-un, pasi sipas tij, është drejtësi me regji. “Qëllimi i protestës ishte nisja e një procesi të pandalshëm të desorosifikimit të drejtësisë, që është kthyer sot në të vetmen patericë të këtij narkoregjimi. Më e rëndësishme sesa pjesëmarrja, unë do të vlerësojë mesazhet që u dhanë në atë protestë. Koha që populli shqiptar të refuzojë një drejtësi me regji, e cila personifikohet për fat të keq nga një strukturë, e cila u ngrit për t’i dhënë fund pandëshkueshmërisë, por u shndërrua në një strukturë që sot garanton imunitetin politik për të gjitha krimet e shëmtuara financiare, ekonomike, të kësaj qeverie. SPAK-u është kthyer sot në një pistoletë në duart e Edi Ramës për të vrarë opozitarizmin në vend”, tha Blushi në ”A2cnn”.",https://kohajone.com/aktualitet/protesta-tek-spak-u-blushi-ame-ne-duart-e-rames-kunder-opozitarizmit/,Topicality,
273,"Gjirokastër/ Policia bllokon autobusët me pasagjerë, shkak vaji dhe cigaret nga Greqia","Një ngjarje e pazakontë ka ndodhur në vend. Dy autobusë të mbushur me pasagjerë emigrantë shqiptarë të ardhur nga Greqia, po mbahen prej 5 orësh në hyrje të godinës së Drejtorisë Vendore të Policisë së Gjirokastrës, me arsyetimin e kontrabandës së vajit të ullirit dhe stekave me cigare. Pasagjerët emigrantë shqiptarë kryesisht nga veriu, të cilët udhëtonin prej Greqisë në Shqipëri në këto dy autobusë, janë shprehur të revoltuar për gjithçka që po ndodh prej pesë orësh me ta, pa u dhënë asnjë shpjegim nga ana e organeve policore rajonale të Gjirokastrës. Këto të fundit po ndërmarrin veprime hetimore konkrete tek autobusët dhe pasagjerët, të cilët kishin marrë për në Shqipëri për konsum vetjak jo më shumë sesa teneqe me vaj ulliri dhe disa steka cigareje dhe këto për përdorim vetjak. Me tone shumë të ashpra pasagjerët shqiptarë kanë kërkuar që të vijojë udhëtimi drejt destinacionit që kanë, ndërkohë që e cilësojnë këtë veprim policor të paprecedent, pasi malli ushqimor që kanë blerë nuk është në kufijtë e deklarimit doganor apo kontraband.",https://kohajone.com/aktualitet/gjirokaster-policia-bllokon-autobuset-me-pasagjere-shkak-vaji-dhe-cigaret-nga-greqia/,Topicality,
274,"Gjekmarkaj me demokratët në Rrëshen: Qeveria ka braktisur veriun, e dëshmoi me buxhetin e vitit 2025","Drejtuesi politik i PD-së i qarkut të Lezhës, njëherësh edhe nënkryetar i partisë, Agron Gjekmarkaj vijon takimet me demokratët. Gjekmarkaj është takuar me qytetarët e Rrëshenit, duke diskutuar për shqetësimet dhe ankesat e tyre, të cilët ai i quan të pafundme. Në facebook, Gjekmarkaj shkruan se qeveria e ka braktisur veriun e vendit dhe këtë e konfirmoi me buxhetin 2025, ku nuk parashikohet asnjë investim. ”100 familje janë ende pa strehë pasi nuk është parashikuar buxhet nga qeveria. Që nga Marsi i viti 2023 është bllokuar po nga qeveria edhe bonusi i të pastrehëve pasi nuk ka asnjë rimbursim. Në Mirditë, janë boshatisur fshatra, emigrim masiv, kulla shekullore që rrëzohen bashkë lavdinë e dikurshme pasi jetesa është bërë e pamundur”,-shkruan deputeti. Postimi i plotë i Gjekmarkajt Këtë mbrëmje me demokratë e qytetar të Rreshenit! Qeveria bashkë me mëkëmbësit e tij, ka braktisur veriun dhe këtë e dëshmoi edhe me buxhetin e miratuar së fundmi që nuk parashikon asnjë investim serioz. Këtij realiteti dëshpërues nuk i ka shpëtuar as Mirdita. Gjatë takimit me demokratë dhe qytetarë të kësaj treve të mbushur me histori, qëndresë, kulturë e mikpritje, ankesat dhe shqetësimet janë të pafundme, çka dëshmon inekzistencën e dorës së qeverisë në ikje. 100 familje janë ende pa strehë pasi nuk është parashikuar buxhet nga qeveria. Që nga Marsi i viti 2023 është bllokuar po nga qeveria edhe bonusi i të pastrehëve pasi nuk ka asnjë rimbursim. Në Mirditë, janë boshatisur fshatra, emigrim masiv, kulla shekullore që rrëzohen bashkë lavdinë e dikurshme pasi jetesa është bërë e pamundur. Është e pafalshme që një qeverisje prej 12 vitesh të mos bëjë përpjekjen më minimale për të shpëtuar zhvillimin e fshatrave, bujqësinë apo blegtorinë. Rruga e Lurës, e premtuar me aq shumë zë, mbetet e pa përfunduar dhe më e keqja, dhe këtë vit asnjë qindarkë për të! Jeta e vështirë në këto anë ka vetëm një përgjegjës, ka Edi Ramën i cili la këtë trevë e shumë të tjera pa asnjë mbështetje teksa mbjellë korrupsion dhe shpërndanë propagandë çdo ditë. Shkollat në Mirditë kanë shumë pak nxënës, mësimi në klasa kolektive e ka dëmtuar proçesin të nxënit, vendet e reja të punës një ëndërr në sirtar, mungesa e energjisë elektrike realitet i përditshëm dhe presioni me ndihmën sociale për të pamundurit, një kërcënim i vazhdueshëm. Bashkia Mirditë, mbetet e tradhëtuar dhe e prerë në besë nga pushteti në ikje!",https://kohajone.com/aktualitet/gjekmarkaj-me-demokratet-ne-rreshen-qeveria-ka-braktisur-veriun-e-deshmoi-me-buxhetin-e-vitit-2025/,Topicality,
275,"”Zgjedhjet fasadë”, IDU miraton rezolutën e PD-së: Të ndalet persekutimi politik","Aleanca Globale e Qendrës së Djathtë, (IDU), e cila drejtohet nga Partia Republikane në SHBA, ka miratuar Rezolutën për Shqipërinë të paraqitur nga Partia Demokratike e Shqipërisë, e cila dënon qeverisjen e Edi Ramës këto 12 vite. “Rezolutë e paraqitur nga Partia Demokratike e Shqipërisë në Takimin Ekzekutiv të IDU-së, më 6 dhjetor në Uashington, D.C. DUKE QENË SE IDU-ja mbështet fuqimisht sundimin e ligjit dhe integritetin institucional si gurë themeli të demokracisë. Në Shqipëri, 12 vite qeverisjeje socialiste kanë përqendruar pushtetin në një person, duke i reduktuar zgjedhjet në një fasadë. Udhëheqësit e opozitës, deputetët dhe zyrtarët vendorë përballen me persekutim politik, burgosje dhe kërcënime, duke reflektuar regjime autoritare si Bjellorusia dhe Tunizia. DUKE QENË SE, pavarësisht rekomandimeve të OSBE/ODIHR, shumica socialiste nën drejtimin e Kryeministrit Rama ka dështuar të adresojë abuzimet elektorale dhe ka ndryshuar në mënyrë të njëanshme kushtetutën për të dobësuar opozitën. Me afrimin e zgjedhjeve të vitit 2025, persekutimi politik po përshkallëzohet, i shoqëruar nga gjyqe të motivuara politikisht, arrestime dhe burgosje të udhëheqësve të opozitës si Prof. Dr. Sali Berisha, Ilir Meta, Fatmir Mediu, Ervin Salianji dhe Fredi Beleri. Vendimi i Gjykatës së Posaçme më 27 nëntor 2024 për të anuluar arrestimin e z. Berisha erdhi pas pyetjeve të Gjykatës Evropiane për të Drejtat e Njeriut drejtuar palëve për shkeljet në rastin e tij, duke zbuluar një sistem gjyqësor të kompromentuar nga ndikimi socialist, që është shndërruar në një mjet për shtypjen e opozitës dhe manipulimin e zgjedhjeve. Paralajmërimet e Komisionit të Venecias për kapjen e reformës në drejtësi nga partia në pushtet janë materializuar nën drejtimin e Ramës, duke kërcënuar stabilitetin demokratik të Shqipërisë. Kërkesat e IDU-së: 1. Të ndalet persekutimi politik kundër udhëheqësve të opozitës, duke siguruar një mjedis të drejtë dhe të hapur për të gjithë aktorët politikë që të bëjnë fushatë pa asnjë persekutim politik; 2. Ruajtja e sundimit të ligjit dhe integritetit institucional si gurë themeli të një shoqërie demokratike; 3. Një sistem gjyqësor i paanshëm, i lirë nga ndërhyrjet politike; 4. Intensifikimi i luftës kundër krimit të organizuar, trafikut të drogës dhe pastrimit të parave, duke siguruar që veprimet të mbeten të paanshme dhe të mos synojnë opozitën; 5. Zgjedhje të lira dhe të ndershme, duke garantuar pavarësinë e administratës publike nga partia në pushtet; 6. Krijimi i një qeverie kujdestare, e modeluar sipas Maqedonisë së Veriut, për të siguruar zgjedhje të lira dhe të ndershme. IDU rikonfirmon mbështetjen për anëtarësimin e Shqipërisë në BE, zgjedhjet e lira dhe rolin kritik të opozitës në rivendosjen e demokracisë. IDU do të monitorojë nga afër zhvillimet dhe do të mbështesë aspiratat demokratike dhe evropiane të Shqipërisë”, thuhet në këtë rezolutë.",https://kohajone.com/aktualitet/zgjedhjet-fasade-idu-miraton-rezoluten-e-pd-se-te-ndalet-persekutimi-politik/,Topicality,
276,"Kufizimi i rrjeteve sociale, Manastirliu: 394 takime dhe 14 mijë prindër pjesëmarrës në turin e konsultimeve","Ministrja e Arsimit dhe Sportit, Ogerta Manastirliu tha sot se deri tani janë zhvilluar 394 takime me pjesëmarrjen e 14 mijë prindërve, në shkolla të ndryshme në vend, në kuadër të diskutimeve me fokus kufizimin e rrjeteve sociale, kryesisht TikTok. Manastirliu deklaroi se ky proces diskutimi vazhdon me prindërit në shkollat e Tiranës, Shkodrës, Lezhës, Mamurrasit, Malësisë së Madhe, Hasit, Vaut të Dejës, Kurbinit, Beratit, Dimalit, Poliçanit, Belshit, Cërrikut, Librazhdit, Peqinit, Përrenjasit, Gramshit, Tepelenës, Përmetit dhe Vlorës. Ministrja theksoi se gjatë diskutimeve, prindërit po kontribuojnë me ide dhe sugjerime për të adresuar sfidat që sjell teknologjia. Manastirliu, edhe më herët ka ndaluar te rëndësia e bashkëpunimit midis institucioneve, shkollave dhe prindërve për të garantuar një hapësirë digjitale të sigurt për të rinjtë dhe për të ndërtuar një kulturë të fortë të ndërgjegjësimit dhe sigurisë duke u ndalur te turi i konsultimeve që MAS ka nisur me komunitetet e prindërve në të gjithë Shqipërinë.",https://kohajone.com/aktualitet/kufizimi-i-rrjeteve-sociale-manastirliu-394-takime-dhe-14-mije-prinder-pjesemarres-ne-turin-e-konsultimeve/,Topicality,
277,Greqia do të krijojë një mur mbrojtës raketor në Egje,"Ministri grek i Mbrojtjes, Nikos Dendias me rastin e kremtimit të ditës së Marinës, ka zbuluar atë që e ka quajtur planin e Athinës për të krijuar një mur mbrojtës raketor në Egje, në kuadër të “Axhendës 2030”. Dendias foli për “një mur që do të jetë në gjendje dhe fleksibël” për shkak të ishujve të shumtë që ka Greqia. Sipas tij ishujt greke do të kthehen në njësi fuqie për të bllokuar dhe parandaluar çdo mendim apo tentativë për të rrëzuar forcën helene në Egje, të cilën e kanë konsoliduar traktatet ndërkombëtare dhe e drejta ndërkombëtare e detit. “Marina mbetet një vazhdimësi e këtyre traditave, pra e sovranitetit grek në Egje. Dhe ajo mbetet gjithashtu garantë e sovranitetit dhe të drejtave sovrane të helenizmit në det”, tha Nikos Dendias , gjatë fjalës në Shkollën e Kadetëve Detar.",https://kohajone.com/aktualitet/greqia-do-te-krijoje-nje-mur-mbrojtes-raketor-ne-egje/,Topicality,
278,Meta nga burgu falënderon mbështetësit për protestën: SPAK ngriti në fluturim ”Harabelin”,"Presidenti i Partisë së Lirisë, Ilir Meta nga burgu nga ka falënderuar mbështetësit e tij që u mblodhën para SPAK, për t’i dhënë fund asaj që ai e quan drejtësi me regji (për çështjen e tij). Komentet janë postuar në Facebook, ku Meta thotë që shqiptarët patriotë që u ngritën kundër drejtësisë me regji, udhëhiqen nga një ndjenjë e fortë Kombëtare. Ai foli gjithashtu edhe për kontrollet e SPAK në kompaninë ‘Harabel’, duke e cilësuar si një aksion që bëhet për t’i bërë hije procesit të desorosifikimit të drejtësisë. Postimi i plotë nga Ilir Meta Jemi këtu se SPAK me veprimtarinë antikushtetuese, të paligjshme, arbitrare po i shërben verbërisht Narkoregjimit për të rrëmbyer në mënyrë të dhunshme dhe antidemokratike një tjetër mandat 4-vjeçar. Ishte ky SPAK që “Dosjen e Dibrës”, që tronditi edhe Europën dhe u bë çështje e Parlamentit Europian dhe Bundestagut, e delegoi në Prokurorinë e Dibrës për të relativizuar dhe shuar një nga krimet më të orkestruara elektorale të Edi Ramës dhe zyrtarëve të lartë të “Rilindjes”.
Ishte ky SPAK, që denoncimin e opozitës në fushatën e zgjedhjeve parlamentare të 2021-shit për krimet elektorale që bënë zyrtarët e “Rilindjes” me bandat e Elbasanit nuk e hetoi, por ja kaloi Prokurorisë së Elbasanit, që ishte në konflikt interesi, sepse vëllai i Prokurorit ishte kandidat për deputet i Partisë Socialiste, ndaj kjo solli edhe gjakderdhjen e Elbasanit, por edhe manipulimin e ngjarjes nga policia dhe Prokuroria. Ishte po ky SPAK që për rrjedhjen e të dhënave të qytetarëve në prag të zgjedhjeve të 2021, në vend që të hetonte Qeverinë, hetoi dy gazetarët që informuan publikun për skemën kriminale të patronazhimit të qytetarëve. Edhe procesi i “Metamorfozës” u bë publik vetëm pasi u vodh dhe u grabit Bashkia e Shkodrës dhe pse ajo kishte ardhur prej kohësh dhe e përkthyer në shqip. Edhe “Dosja e Elbasanit” kishte të paktën dy vjet që kishte ardhur dhe e përkthyer në shqip, por u bë publike me nxitim ditën që Gjykata e Strasburgut bëri publike se po e shqyrtonte çështjen e Berishës si “leading case”. Dihet se këto dosje që vijnë nga partnerët zvarriten qëllimisht dhe bëhen goditje të pjesshme dhe selektive për të mos goditur thelbin e mekanizmit të “Rilindjes”: krim – zgjedhje pushtet të Narkoregjimit. Që nga krijimi i SPAK, Narkoekonomia ka lulëzuar dhe korrupsioni ka arritur nivele marramëndëse. Por ndërsa thirret një fshat i tërë në Tiranë për një autokombanjë, Dumani e quan krim intelektual grabitjen më të pacipë dhe pa maska në mes të ditës të inceneratorit që nuk ekziston nga Rama e Veliaj. Me një pjesë të mirë të parave që vodhën nga inceneratorët dhe PPP-të që nuk hetohen ose hetohen fiktivisht, financohen shumë televizione, emisione dhe pseudoanalistë që përsërisin tezat e “Rilindjes” mbi arritjet e SPAK-ut falë të cilëve Shqipëria është e para për korrupsionin në kontinent. Dumani nuk ka as hallin e qytetarëve, as të shtetit por të Ramës dhe Veliajt që t’i mbajë në pushtet për interesin e tij dhe të disa mercenarëve si vetja. Ajo që kisha paralajmëruar prej muajsh veçse u përforcua nga vetë Dumani para pak ditësh kur kërkoi ende pa bërë gjysmën e parë të mandatit 9-vjeçar, të sigurojë edhe një mandat tjetër 9-vjeçar gjoja në emër të pavarësisë së prokurorive. Jo, ai nuk ka hallin e pavarësisë së prokurorive, por të përjetësisë të privilegjeve të tij dhe garantimit të pandëshkueshmërisë së tij për shkeljet e hapura të Kushtetutës, të ligjeve, të Konventës Europiane të të Drejtave të Njeriut dhe të mos hetimeve për të gjitha ato kallëzime që opozita dhe shoqëria civile kanë bërë në SPAK. Jemi sot këtu për të denoncuar Dumanin si dhunues jo vetëm të Kushtetutës dhe ligjeve por edhe të pavarësisë së gjykatave. Deklarata e “afërmendëshit” se Gjykatat vendosin çfarë u kërkon SPAK-u është tregues i marrëzisë dhe injorancës së tij dhe minon shtetin e së drejtës, ndarjen e pushteteve dhe përjashton parimin themelor të prezumimit të pafajësisë. Akoma më e rëndë deklarata e tij intimiduese dhe shantazhuese ndaj gjykatësve dhe prokurorëve që kanë kaluar vettingun dhe janë në detyrë duke hedhur hijen e dyshimit në tërësi për t’i mbajtur nën shantazh përmes mekanizmit të përgjimeve. Se çfarë ishte procesi i vettingut tani e dimë të gjithë. U përjashtua një personalitet si Bashkim Dedja, i zgjedhur dy herë nga dy mazhoranca të ndryshme si Kryetar i Gjykatës Kushtetuese, vetëm pse paguante dy fatura të ujit dhe të dritave për një apartament të vëllait emigrant në Golem dhe e kaloi vetingun ky “shenjtori” me tre apartamente. SPAK nuk është palë, por një instrument kamikaz i Edi Ramës për t’u përdorur kundër opozitës, demokracisë, pluralizmit politik dhe garanton paprekshmërinë e Ramës dhe regjimit të tij. Vetë Rama me të drejtë ka thënë se SPAK ishte krijesë e tij dhe nuk ka gënjyer. Sepse përmes shkeljes së rëndë të Kushtetutës që u votua me 140 vota, Prokurori i Përgjithshëm (Arta Marku) u zgjodh me 69 vota (nga 84 vota që detyron Kushtetuta). Dhe ishte kjo e përzgjedhur e Edi Ramës që përmes emërimeve të saj politike, zgjodhi Këshillin e Lartë të Prokurorisë që donte Edi Rama, i cili solli edhe krijesën e tij, SPAK-un, që sot demonstron hapur kapjen e tij flagrante nga Edi Rama. Nuk ka as media, as pseudoanalistë, as sondazhe të mirëpaguara, që e mbulojnë dot më se çfarë është SPAK-u dhe Dumani. Ata janë garantët e korrupsionit të Edi Ramës dhe në marrëveshje të plotë me të, godasin me regji dhe mirëkuptim “limona të shtrydhur” të Rilindjes, por pa cënuar aspak kolonën vertebrore të këtij mekanizmi dhe sidomos Kryekorruptorin edhe të Ndërkombëtarëve. Çfarë bëhet me “Dosjen McGonigal” i cili prej dy vitesh është i dënuar nga gjykata amerikane dhe e gjithë bota ka shkruar për këtë rast tronditës se si një Kryeministër i një vendi modest dhe anëtar i NATO-s korrupton një nga zyrtarët më të lartë të FBI-së për të investuar për shantazhimin dhe shkatërrimin e opozitës dhe si shkëmbim jep jo vetëm qindra mijëra dollarë por edhe pasuritë natyrore të Shqipërisë për Rossinin me shokë. Nuk flet dot Dumani për këto dosje se është vetë brenda aty ndaj edhe bën thirrje e lutje për një mandat të përjetshëm, pasi po përjeton makthin e shkeljes së Kushtetutës dhe të ligjeve, të fabrikimeve e falsifikimeve në procese tërësisht politike dhe pa asnjë provë ndaj drejtuesve të opozitës. Ndaj edhe firmosi për rrëmbimin tim nga Narkopolicia me nxitim mbi një ligj të shfuqizuar 4 vite më parë dhe mashtrojnë para gjykatës se arrestimi është bërë sipas ligjit. Pas 5 vitesh hetimesh të turpshme dhe të manipuluara, të nisura nga vetë Dumani (për një çështje para 14 vjetësh dhe të gjykuar 2 herë), pasi u përdorën edhe shumë kallëzues të tjerë për lloj e lloj çështjesh, Ilir Meta dyshohet se favorizoi një biznesmen përmes ndryshimit të një ligji, amendamentet e të cilit i propozoi deputetja e Edi Ramës, i cili i dha edhe mbi 65 vota këtij ligji përveç fjalimit të tij patetik. Njësoj si me ndërrimin e destinacionit të Klubit Sportiv “Partizani” ku firmosi Edi Rama dhe arrestohet Sali Berisha. Ndaj të mos ndalemi së denoncuari Dumanin që nuk guxon kurrë të dalë para gazetarëve të pavarur dhe gjithë mercenarët sorosistë si ai në SPAK dhe në sistemin e drejtësisë. Ndjesë të gjithë prokurorëve dhe punonjësve të ndershëm në SPAK, BKH e kudo, por Dumani në kundërshtim me Kushtetutën dhe ligjin e ka shpërdorur për qëllime politike pozitën aktuale, pasi thelbi i vetë SPAK ishte pavarësia e fortë individuale e çdo prokurori dhe jo shndërrimi në parti politike bashkëqeverisëse siç e ka kthyer Dumani. 𝐏𝐀 𝐃𝐑𝐄𝐉𝐓𝐄̈𝐒𝐈 𝐍𝐔𝐊 𝐊𝐀 𝐋𝐈𝐑𝐈.
Ndaj i falenderoj të gjithë ata që na janë bashkuar sot për t’i thënë “Ndal Drejtësisë me Regji” dhe beteja jonë e pakthyeshme do të rivendosë drejtësinë në shinat kushtetuese dhe do të rikthejë lirinë për të gjithë shqipëtarët.",https://kohajone.com/aktualitet/meta-nga-burgu-falenderon-mbeshtetesit-per-protesten-spak-ngriti-ne-fluturim-harabelin/,Topicality,
279,"Italia nuk heq dorë nga kampi në Gjadër, ministri i Brendshëm zbulon planin","Edhe pse ka gjykatat e vendit kundër, qeveria italiane nuk heq dorë dhe është në pritje të vendimit të Gjykatës së Kasacionit, sa i takon çështjes së transferimit të emigrantëve në qendrat shqiptare në Gjadër. Ministri i Brendshëm i Italisë, Matteo Piantedozi ka sqaruar se qendrat e ngritura do të përdoren në vartësi të nevojave. “Trajtimi i çështjes në Gjykatën e Kasacionit ka nisur. Të presim dhe do të shohim. Aktualisht jemi në një periudhë ku nuk ka një nevojë urgjente për të aktivizuar qendrat”, ka thënë ministri. Piantedozi ka theksuar se, në muajt e fundit zbarkimet e emigrantëve kanë rënë ndjeshëm dhe në bazë të evolucionit të fenomenit do të merret një vendim. Shefi i punëve të brendshme të vendit fqinj ka komentuar edhe lajmet e pakonfirmuara që kanë qarkulluar në media, se një nga dhomat e kampit të Gjadrit ishte kthyer në strehë për qentë.",https://kohajone.com/aktualitet/italia-nuk-heq-dore-nga-kampi-ne-gjader-ministri-i-brendshem-zbulon-planin/,Topicality,
280,"VIDEO/ Lojëra fati ilegale online, Policia e Tiranës godet grupin me 9 persona","Policia e Tiranës godet një tjetër grup të organizimit të lojërave të fatit në mënyrë të paligjshme në zona të ndryshme të kryeqytetit. 9 persona u arrestuan dhe një i dhjetë u shpall në kërkim. Lojërat organizoheshin kryesisht online. Finalizohet nga Sektori për Hetimin e Krimeve Kibernetike, në bashkëpunim me Sektorin për Operacionet Speciale dhe Kërkimin dhe Forcën e Posaçme “Shqiponja”, operacioni policor i koduar “Bad spin 9”. Gjatë këtij operacioni janë identifikuar subjekte dhe shtetas që kryenin aktivitetin e paligjshëm të organizimit të lotarive të palejuara (baste sportive online) dhe të përshtatjes së ambienteve për këtë veprimtari të paligjshme, në zona të ndryshme të Tiranës. “Gjatë kontrolleve të ushtruara në këto subjekte, është bërë kapja dhe arrestimi në flagrancë i 9 shtetasve të implikuar në këtë veprimtari kriminale: A. M., O. H., F. M., H. A., F. N., E. M., B. K., G. H., dhe A. K. të gjithë banues në Tiranë”, tha policia. Gjithashtu është shpallur në kërkim shtetasi A. M., dhe po punohet për kapjen e tij. 10 aparatet celulare të këtyre shtetasve u sekuestruan në cilësinë e provës materiale, kurse materialet i kaluan prokurorisë.",https://kohajone.com/aktualitet/video-lojera-fati-ilegale-online-policia-e-tiranes-godet-grupin-me-9-persona/,Topicality,
281,Unaza e Madhe e Tiranës përfundon plotësisht deri në fund të dhjetorit,"Zëvendëskryeministrja Belinda Balluku ka inspektuar punimet që ende vijojnë në lotin 4 të Unazës së Madhe të Tiranës. Balluku ka thënë se e gjithë Unaza e Madhe do të jetë e hapur për automjetet në fund të dhjetorit të këtij viti. Puna po vijon me ritme të shpejta për të arritur objektivat për hapjen e plotë të Unazës së Madhe të Tiranës. Kryeministri Edi Rama ka ndarë pamjet e mëposhtme, ku duket se punimet ende vijojnë.",https://kohajone.com/aktualitet/punimet-vijojne-ja-si-duket-unaza-e-madhe-e-tiranes-ne-lotin-4/,Topicality,
282,"Ministrja Koçiu: Qendra të dedikuara në 61 Bashki për viktimat e dhunës, rritje e strehëzave pritëse","Në kuadër të 16 ditëve të aktivizmit nën moton “Asnjë justifikim: bashkë kundër dhunës ndaj grave dhe vajzave”, ministria e Shëndetësisë dhe Mbrojtjes Sociale në bashkëpunim me Kombet e Bashkuara në Shqipëri organizuan sot një aktivitet me pjesëmarrje të gjerë, si aktivistë, pedagogë, efektivë policie, këngëtarë, juristë, futbollistë, politikëbërës, punonjës socialë, psikologë, mësues, të mbijetuar të dhunës. Në fjalën e saj, ministrja e Shëndetësisë dhe Mbrojtjes Sociale, Albana Koçiu u shpreh se në luftën kundër dhunës të gjithë kanë mundësi të japin kontributin e tyre dhe të bëjnë diferencë, që nga institucionet, partnerët, organizatat e shoqërisë civile, por mbi të gjitha, më e rëndësishmja është shembulli personal.
Ajo tha se “ndërgjegjësimi fillon nga vetvetja dhe nga mostolerimi i asnjë akti dhune, as mbi veten, as mbi të afërmin, as mbi familjarin dhe as mbi fqinjin apo qoftë të panjohurin diku në rrugë”. Ministrja Koçiu deklaroi se “në 5-vjeçarin e ardhshëm do të vijojmë të forcojmë mekanizmin e Fondit Social, një instrument shumë i rëndësishëm financimi, me qendra të dedikuara për gratë dhe vajzat viktima të dhunës në të 61 njësitë bashkiake”. Koçiu u shpreh se vetëm gjatë vitit 2024 në kuadër të Fondit Social me shërbimet e dedikuara për viktimat e dhunës janë 4200 përfitues në të gjithë vendin. “Ne duam që me Fondin Social në të 61 bashkitë e vendit të ofrojmë shërbime sociale jo vetëm për dhunën ndaj grave, dhunën me bazë gjinore, por edhe për shtresat e tjera vulnerabël, edhe për fëmijët me aftësi ndryshe, për gratë kryefamiljare dhe të moshuarit. Sot mund ta themi me plot bindje që ofrojmë shërbime sociale në të 61 bashkitë e vendit nëpërmjet Fondit Social. Mes shërbimeve të ofruara sot përfshihet edhe strehim i sigurt, shërbimi shëndetësor, mbështetja psiko-sociale, asistenca juridike dhe ndihmat nga programet e mbrojtjes sociale”, vijoi ministrja.",https://kohajone.com/aktualitet/ministrja-kociu-qendra-te-dedikuara-ne-61-bashki-per-viktimat-e-dhunes-rritje-e-strehezave-pritese/,Topicality,
283,"SPAK tek Veliaj, Berisha: Operacioni i sotëm i diktuar nga revolta popullore","Lëvizja nga SPAK ndaj familjarëve të kryebashkiakut të Tiranës Erion Veliaj, sipas Sali Berishës, ishte i diktuar nga revolta popullore. Për të protesta e qytetarëve të Tiranës ka qenë e bazuar në fakte dhe dokumente që provonin se Veliaj kishte mashtruar publikisht duke dërguar shkresa në qeveri, në emër të Këshillit Bashkiak të Tiranës, ku merrte përsipër pagesën për djegësin e Tiranës. Ai akuzoi edhe kreun e SPAK, Altin Dumani se është në konflikt interesi me Erion Veliajn. “Qytetarët e Tiranës kanë mbi 1 vit që protestojnë para hajdutit më të madh të bashkisë së Tiranës, zyrave të tij, Erion Veliajt. Kjo protestë ka qenë e bazuar në faktin se dokumente zyrtare të pakundërshtueshme, provonin se Erion Veliaj kishte mashtruar publikisht duke dërguar shkresa në qeveri, në emër të Këshillit Bashkia të Tiranës, të pambledhur asnjëherë për atë çështje dhe në emër të Këshillit të Qarkut të Tiranës, të pambledhur asnjëherë për atë çështje, ku merrte përsipër pagesën për djegësin e Tiranës. Sipas tij, për këtë akt kriminal të Veliajt, lëshon urdhër-arresti për Arben Ahmetaj, i cili sipas Berishës e kishte kundërshtuar 5 herë kërkesën e Erion Veliajt. “Por kokën e Arben Ahmetajt e kërkonte në tepsi Linda Rama, dhe Edi Rama dhe urdhri u zbatua. Kjo është e vërteta. Unë kam qenë kritik për Arben Ahmetaj, por nuk mund të pranoj kurrë, që një njeri që e ka kundërshtuar 5 herë koncesionin e djegësit të Tiranës, të arrestohet dhe ai që ka mashtruar 5 herë të vazhdojë të kryejë detyrën. Por, Erion Veliaj i kishte kolegë ata, ishte imun si ndaj Arben Krajës, që nga një anë kishte mbesën, në anën tjetër nipin, të dy në zyrat e bashkisë dhe pas dy vitesh hetim, u kujtua të jepte dorëheqjen nga çështja, se ishte në konflikt interesi. E kuptoni ju apo jo”.",https://kohajone.com/aktualitet/spak-tek-veliaj-berisha-operacioni-i-sotem-i-diktuar-nga-revolta-popullore/,Topicality,
284,"Vrasja e biznesmenit Ardian Nikulaj, Prokuroria e Lezhës mbyll hetimet dhe çon në gjyq portugezin Ruben Saraiva","Prokuroria e Lezhës ka mbyllur hetimet dhe ka çuar në gjyq dosjen për portugezin Ruben Saraiva, i vënë nën akuzë për vrasjen e biznesmenit Ardian Nikulaj në Shëngjin. 29-vjeçari u paraqit këtë të premte në Prokurori nën masa të rrepta sigurie, ku ju komunikua akuza e “vrasjes për gjakmarrje”, e kryer në bashkëpunim dhe “armëmbajtja pa leje”. Pasi pala mbrojtëse të njihet me aktet, dosja hetimore do të dërgohet për gjykim në Gjykatën e Lezhës, e veçuar nga 5 personat e tjerë të vënë nën akuzë për këtë ngjarje, pasi organet e drejtësisë janë më pritje të ekstradimit të tyre nga Britania e Madhe. Ai ka mohuar të ketë lidhje me vrasjen e biznesmenit Ardian Nikulaj, ngjarje e ndodhur ne muajin 19 prill të vitit 2023, në lokalin në pronësi të viktimës, në Shëngjin. Porositës për këtë vrasje dyshohet se është Edmond Haxhia, edhe ky i arrestuar në Angli dhe ndodhet në proces ekstradimi. Ai dyshohet si porositësi i krimit për motive gjakmarrjeje, në emër të kushërinjve të tij, familjes Lekstakaj.",https://kohajone.com/aktualitet/vrasja-e-biznesmenit-ardian-nikulaj-prokuroria-e-lezhes-mbyll-hetimet-dhe-con-ne-gjyq-portugezin-ruben-saraiva/,Topicality,
285,"Vr@u gruan, burri përdori telefonin e saj dhe mashtroi familjarët","Pasi vrau gruan dhe fshehu në papafingo trupin, Kastriot Cenko ka mashtruar familjarët e bashkëshortes, duke shkruar në telefonin e viktimës. Mesazhet në telefonin e motrës së të ndjerës janë publikuar në emisionin “Shqipëria Live” në Top Channel. ”Jam me bashkëjetuesin që ika, mos bëj denoncim në polici. Tani jam në Patera, po pres të iki për Itali me mikun tim, kur të mbërrij do të marr unë, jam mirë, mos kini merak për mua, edhe mos i thuaj që Kacit që po iki në Itali se nuk i kam thënë gjë për Italinë se s’ka përse ta dijë. O motra të thash jam mirë, mos bëni denoncim në polici se do më prishni punë, kur të kem kohë do të marr vetë në rregull i thuaj”, ka shkruar autori. Pasi motra e viktimës ka dyshuar në mesazhet e saj, i ka kërkuar që ta merrte me zë ose kamerë. ”Mos bëni denoncim në polici se jam mirë, do më prishni punë. I the Kacit që folëm bashkë”. 39-vjeçari shqiptar që vrau gruan në Athinë, ka rrëfyer para hetuesve grekë shkakun përse kreu krimin. Sipas informacioneve, arsyeja pse Kastriot Cenko e kreu këtë veprim ishte xhelozia. Autori ka thënë në polici se gruaja e tradhtonte me shokun e tij të ngushtë. Krimi ndodhi në mbrëmjen e së enjtes së kaluar. Gjatë asaj kohe, dy fëmijët e çiftit 9 dhe 12 vjeç ishin në gjumë.",https://kohajone.com/aktualitet/vru-gruan-burri-perdori-telefonin-e-saj-dhe-mashtroi-familjaret/,Topicality,
286,"Llatja: ADAPT 2, një hap i madh për rehabilitimin mjedisor të Shushicës","Në kuadër të projektit ADAPT 2, të mbështetur nga Agjencia Suedeze Sida dhe IUCN, Kryetari i Bashkisë Elbasan, Gledian Llatja, inspektoi punimet në zonën e Shushicës.
Ky projekt synon rehabilitimin e zonave të degraduara natyrore, përmes mbjelljes së fidanëve, ndërtimit të pritave malore dhe zbatimit të zgjidhjeve inovative për mbrojtjen e mjedisit dhe forcimin e qëndrueshmërisë lokale. Llatja, gjatë inspektimit, theksoi rëndësinë e këtij projekti dhe adresoi problematikat e deritanishme.
“Në zonën e Shushicës jemi duke zbatuar një projekt të rëndësishëm për rehabilitimin e zonave të degraduara. Përmes ndërtimit të tetë pritave malore dhe mbjelljes së 8,500 fidanëve, kemi filluar një proces që ndihmon jo vetëm në mbrojtjen e mjedisit, por edhe në krijimin e mundësive për ekonominë lokale, falë bimësisë së re që po eksperimentojmë. Falënderoj IUCN për mbështetjen e dhënë dhe për frymën bashkëpunuese në këtë iniciativë.” Sikundër shtoi se “jemi në fillimin e një sërë investimesh, ne po hapim sezonin e mbjelljeve të reja në bashkinë e Elbasanit dhe rehabilitimit të zonave të degraduara”.
Përfaqësuesi i IUCN, i pranishëm në inspektim, vlerësoi angazhimin për mbështetjen që Bashkia Elbasan ka treguar në zbatimin e projektit.
“Ky është një model suksesi, dhe me fillimin e fazës së re rajonale, do të kemi mundësi të monitorojmë, vlerësojmë dhe përmirësojmë ndikimin e këtyre masave në komunitet. Në fillim ne kontaktuam autoritetet kombëtare për të zbatuar atë që ju e përmblodhët shumë mirë, zgjidhjet me bazë në natyrë, zgjidhjet alternative duke u përpjekur të përmirësojmë jetët e njerëzve këtu, përtej mjedisit në vetvete. Ka qenë një process i gjatë, por përgjatë gjithë procesit, shërbimet tuaja, e gjithë bashkia juaj na ka mbështetur gjithmonë dhe sot jam krenar të them se ky nuk është projekti ynë, por është projekti juaj. Gjithashtu, kam kënaqësinë t’ju bëj me dije se ne jemi në fazën e re të zbatimit të projektit, në nivel rajonal dhe ne po planifikojmë të punojmë së bashku për monitorimin e zbatimit të këtij projekti, vlerësimin dhe si rrjedhojë të ndërmarrim masat si edhe të përmirësojmë ndikimin tonë në këtë rajon”.",https://kohajone.com/aktualitet/llatja-adapt-2-nje-hap-i-madh-per-rehabilitimin-mjedisor-te-shushices/,Topicality,
287,Error,Error,https://kohajone.com/aktualitet/u-denoncua-si-i-zhdukur-nga-babai-gjendet-i-mbytur-33-vjecari-ne-durres/,Topicality,
288,Erion Veliaj poston foton e një tigri pas kontrollit të celularit në banesë!,Kryebashkiaku Erion Veliaj ka postuar një tigër në rrjetet sociale pas kontrollit të celularit në banesën e tij nga oficerët e BKH-së. Veliaj ka nxjerrë një tigër te Kopshti Zoologjik. Ja çfarë shkruan: “MIRËMËNGJES ❤️ Nga Kopshti Zoologjik i Tiranës!🐯🌳”- shkruan Veliaj.,https://kohajone.com/kryesore/erion-veliaj-poston-foton-e-nje-tigri-pas-kontrollit-te-celularit-ne-banese/,Topicality,
289,Partia e Lirisë zhvillon protestë para Prokurorisë së Posaçme,"Partia e Lirisë ka zhvilluar një protestë ditën e sotme para SPAK. Ashtu siç ishte paralajmëruar përfaqësues dhe mbështetës të Partisë së Lirisë janë mbledhur para Prokurorisë së Posaçme, e cila lëshoi dhe urdhër-arrestin për kreun e PL-së Ilir Meta. Me thirrjet “Me ty, me ty Ilir Meta”, “O Ilir o hero, gjithë Shqipëria ty të do”, si dhe “Liri demokraci!” protestuesit kërkuan drejtësi dhe lirimin e ish-Presidentit Meta. Ish-presidenti Meta u bëri thirrje nga qelia mbështetësve të tij që të bëhen bashkë dhe të protestojnë kundër kryeministrit Edi Rama si dhe drejtësisë të kapur nga ai.",https://kohajone.com/aktualitet/partia-e-lirise-zhvillon-proteste-para-prokurorise-se-posacme/,Topicality,
290,"Vizat amerikane, ambasada publikon rregullat e reja për aplikantët","Ambasada e Shteteve të Bashkuara të Amerikës në Tiranë, ka njoftuar rregullat e reja për të gjithë ata që aplikojnë për vizë amerikane. Në një postim në Facebook, ambasada thotë se nga data 9 dhjetor do të hyjnë në fuqi masa të reja sigurie për intervistat që do të zhvillohen në konsullatën amerikane. Aplikantët nuk do të lejohen të sjellin me vete çanta shpine, bagazhe ose çanta dore në ambientet e konsullatës. Sipas ambasadës, këto masa janë të nevojshme për mbarëvajtjen e procesit.",https://kohajone.com/aktualitet/vizat-amerikane-ambasada-publikon-rregullat-e-reja-per-aplikantet/,Topicality,
291,"Bisedat në “Sky ECC”, vijon operacioni në Greqi. Janë lëshuar 28 urdhër-arreste për 6 grupe","Vijon në Greqi operacioni pas lëshimit të 28 urdhër-arresteve për anëtarët e 6 grupeve kriminale që kanë vepruar mes Shqipërisë, Greqisë e Spanjës për trafikimin dhe shpërndarjen e sasive të mëdha të marijuanës dhe kokainës. Mësohet se gjatë kontrollit të banesave janë sekuestruar sasi droge dhe një shumë e madhe parash. Janë zbardhur rreth 70 raste të episodeve që lidhen me drogën por edhe raste të ngjarjeve të dhunshme, përfshirë atentate. Mes personave që janë lëshuar urdhër arreste janë personazhe të botës së krimit që kanë vepruar në Shqipëri. Në biseda ka dalë përfshira edhe një e personi të vrarë në atentat në Shqipëri. Burime bëjnë me dije se pritet në orët në vijim një komunikatë zyrtare e policisë greke. Ky është operacioni i dytë në Greqi i zhvilluar brenda një jave pas zbërdhjes së komunikimeve në aplikacionin “Sky ECC”. Në të dyja rastet janë zbuluar komunikime të personazheve shqiptarë të botës së krimit.",https://kohajone.com/aktualitet/bisedat-ne-sky-ecc-vijon-operacioni-ne-greqi-jane-leshuar-28-urdher-arreste-per-6-grupe/,Topicality,
292,"Braktisi makinën me 18 sirianë, arrestohet 21-vjeçari në Shkodër","Pas 10 muajsh i shpallur në kërkim, 21-vjeçari që braktisi automjetin me emigrantë në aksin rrugor “Tuneli-Morinë” është arrestuar nga Policia e Shkodrës. uniformat blu bëjnë të ditur se atë kohë, në automjet janë gjetur 18 shtetas sirianë. Arrestimi i të riut është bërë në bazë të informacioneve të mbledhura, ndërsa është lokalizuar dhe kapur në qytetin veriur, Shkodër. 21-vjeçari, me masë sigurie “Arrest në burg”, caktuar nga Gjykata e Kukësit, për veprën penale “Ndihma për kalim të paligjshëm të kufijve”, u shpall në kërkim në muajin mars të vitit 2023, në kuadër të operacionit “Kalimashi”, sepse braktisi automjetin me të cilin u konstatua duke transportuar në aksin rrugor “Tuneli-Morinë”, 18 emigrantë nga Siria, të cilët synonin të kalonin ilegalisht, kufijtë. Materialet procedurale i kaluan Prokurorisë, për veprime të mëtejshme.",https://kohajone.com/aktualitet/braktisi-makinen-me-18-siriane-arrestohet-21-vjecari-ne-shkoder/,Topicality,
293,Kryeministri: 164 mijë persona me aftësi të kufizuara në Shqipëri do të mbështeten nga buxheti 2025,"Kryeministri Edi Rama ka ndarë lajmin e mirë se 164 mijë persona me aftësi të kufizuara në Shqipëri do të kenë mbështetje në buxhetin e 2025. “164 mijë persona me aftësi të kufizuara në Shqipëri do të kenë mbështetje në buxhetin 2025.
Programi i Mbrojtjes Sociale synon të përmirësojë cilësinë e jetës për këta qytetarë, duke u ofruar jo vetëm ndihmë ekonomike, por edhe mbështetje për përfshirjen sociale dhe akses në shërbime të specializuara.
Punojmë për një Shqipëri me më shumë dinjitet e humanizëm”, shkruan Rama në një postim në rrjetet sociale.",https://kohajone.com/aktualitet/kryeministri-164-mije-persona-me-aftesi-te-kufizuara-ne-shqiperi-do-te-mbeshteten-nga-buxheti-2025/,Topicality,
294,Suel Çela kërkon nga arratia rrëzimin e masës “arrest në burg”. Gjykata e Posaçme vendos sot,"Suel Çela, i shpallur në kërkim si drejtues i një organizate kriminale, kërkon të rrëzojë nga arratia një masë sigurie “arrest në burg”. Gjykata e Posaçme shqyrton sot kërkesën e tij për zëvendësimin e masës së marrë në maj 2021 për llogari të dosjes “Plumbi i artë”, thekson gazetarja e Top Channel, Anila Hoxha. Referuar deklarimeve të të penduarit të drejtësisë, Nuredin Dumani, SPAK akuzon Çelën si porositës të vrasjes së biznesmenit Lulëzim Masha dhe të Elton Kilës.",https://kohajone.com/aktualitet/suel-cela-kerkon-nga-arratia-rrezimin-e-mases-arrest-ne-burg-gjykata-e-posacme-vendos-sot/,Topicality,
295,Vrasja e 14-vjeçarit Martin Cani/ Gazetarja tregon çfarë pa në kamerat e sigurisë,"Gjatë një interviste në studion e Quo Vadis, gazetarja e njohur Aida Topalli, ka treguar gjithë skenarin që ka parë në kamera nga sherri në shkollën “Fan Noli”, ku humbi jetën 14-vjeçari Martin Cani më 18 nëntor. Topalli thekson se në kamera shihen një grup adoleshentësh që grushtohen me njëri-tjetrin, teksa shton se nuk ka një autor të dytë. Gazetarja tha se së bashku me autorin largohet dhe një shok i tij, por në kamera i mituri nuk shfaqet me thikë me vete. Sipas Topallit, vetëm autori ka një thikë, me përmasat e një hanxhari. Pjesë nga biseda: Topalli: Pas ngjarjes së Gramshit, kjo është ngjarja e dytë më e rëndë. Ne jemi popull që shpesh e kalojmë masën. Të përdorësh politikisht një ngjarje ku janë të përfshirë vetëm të mitur, nuk duhet. Fajet nisin që nga familja, tek shoqëria që del e papërgjegjshme, dhe kalojnë te institucioni arsimor. Sigurisht, është një çështje e ndërlikuar për t’u hetuar. Pasi kaluan disa ditë dhe u përfol për një autor të dytë, kërkova të shoh nga afër pamjet filmike të regjistruara nga kamerat. Janë pamje që, nëse do transmetoheshin, do dilja kundër dhe do thosha se ne nuk dimë t’i trajtojmë rastet me të mitur. Borakaj: Akti është i filmuar? Topalli: Po, duket. Duket edhe akti i dhunës, është i filmuar nga larg. Videoja tregon gjithë skenarin se si ka ndodhur ngjarja. Janë të dy grupet e adoleshentëve, viktima me shokët dhe autori me shokët e tij. Të gjithë shkojnë pas një godine, përleshen me grushte dhe pastaj autori i kësaj ngjarjeje bie në tokë, goditet nga viktima. Më pas, nga poshtë, autori godet 14-vjeçarin. Edhe para, pas dhe gjatë ngjarjes ka pasur vazhdimisht sherr me grushte nga adoleshentët e tjerë. Shihen të gjithë që largohen, përveç viktimës dhe të plagosurit. Shihet autori i plagosur që largohet së bashku me një thikë që mbyllet, e cila duket si një hanxhar i madh. Ai është larguar me një nga shokët e tij me një taksi. Borakaj: Ka një person të dytë? Topalli: Nuk ka një person të dytë si autor. Një person tjetër largohet, por nuk ka thikë në dorë. Nuk e di si ka pranuar taksisti ta çojë në polici personin e plagosur dhe nuk e di nëse ai ka njoftuar policinë. Më vjen keq që ngjarja është përdorur politikisht. Ne po luajmë me ndjenjat e të dyja familjeve.",https://kohajone.com/aktualitet/vrasja-e-14-vjecarit-martin-cani-gazetarja-tregon-cfare-pa-ne-kamerat-e-sigurise/,Topicality,
296,Ja se çfarë bëri Policia e Shtetit gjatë muajit nëntor,"Policia e Shtetit ka bërë bilancin për muajin nëntor, duke nënvizuar se janë finalizuar 73 operacione dhe janë arrestuar 568 autorë të veprave të ndryshme penale. Policia njofton se kanë sekuestruar mbi 1.8 milionë euro me burime të dyshimta dhe 19 prona të pjesëtarit të një grupi kriminal. Njoftimi i plotë Impulset e reja në strukturat drejtuese të Policisë së Shtetit, bashkëpunimi me qytetarët, agjencitë ligjzbatuese kombëtare dhe me homologët ndërkombëtarë, gjeneruan rezultate pozitive për Policinë, në përballjen e përditshme me krimin. Gjithashtu, përvoja pozitive dhe bashkëpunimi me partnerët bënë që planet e posaçme të masave të ndërmarra për ndeshjet e futbollit Shqipëri-Çeki dhe Shqipëri-Ukrainë, të zbatoheshin me përpikmëri dhe si rezultat, aktivitetet të mbylleshin pa incidente. Gjatë muajit nëntor, puna e strukturave të Policisë së Shtetit në qendër, në 12 qarqe dhe në të gjitha pikat e kalimit kufitar, çoi në finalizimin e 73 operacioneve policore, si dhe në vëniën në pranga të 568 autorëve të dyshuar të veprave penale të ndryshme. -Gjithashtu, 10 operacione u finalizuan në bashkëpunim me partnerët, për kapjen ose ekstradimin e të kërkuarve ndërkombëtarisht. -Gjatë këtij muaji, u sekuestruan 127 kg Cannabis, 6.1 kg Kokainë, mijëra doza të këtyre lëndëve, 578 fidanë narkotikë dhe pajisje për kultivimin e fidanëve me anë të llambave në ambient të mbyllur. -Gjithashtu, u sekuestruan 14 armë zjarri, mbi 1.8 milionë euro me burime të dyshimta dhe 19 prona të pjesëtarit të një grupi kriminal. -Strukturat operacionale dhe ato hetimore u angazhuan për finalizimin e një sërë operacionesh masive dhe tejet të rëndësishme në nivel kombëtar dhe ndërkombëtar, për goditjen e grupeve kriminale të implikuar në prodhim, shitje dhe trafikim Kokaine dhe Cannabisi, për goditjen e korrupsionit, si dhe për dhënie ndihme emigrantëve, për kalime ilegale kufijsh. -U parandaluan dhe u goditën 2 tentativa për trafikim të Cannabisit (një rast nga Dubai në Rinas, ndërsa rasti tjetër nëpërmjet PKK Kapshticës, në Greqi). -Falë reagimit në kohë të shërbimeve të Policisë, si dhe bazuar në inteligjencën policore u parandaluan ngjarje kriminale në Dibër dhe në Kurbin, të cilat mund të kryheshin me armë dhe/ose me lëndë djegëse. -Falë punës profesionale hetimore u mundësuan zbardhja e 1 vrasjeje të kryer në Tiranë, djegies e 2 automjeteve në Shkodër dhe e një rasti zjarrvënieje në Peqin. -U finalizuan 9 operacione për zbardhjen e vjedhjeve. -Angazhimi i Policisë Kufitare goditi 5 tentativa për të kaluar nëpërmjet pikave të kalimit kufitar shuma parash, pa i deklaruar. Në këtë kuadër u parandaluan dhe u goditën 2 tentativa të njëpasnjëshme, për futjen në Shqipëri, të mbi 1 milion eurove. -Drejtoria për Hetimin e Krimeve Kibernetike në Departamentin e Policisë Kriminale, në bashkëpunim strukturat vendore të Policisë, goditi 6 raste të krimeve kibernetike, si: publikim të paautorizuar materialesh intime, shantazhe, si dhe këmbim parash në kriptomonedha dhe e anasjella. -Nga strukturat hetimore dhe operacionale në qarqe u zhvilluan aksione masive kundër organizimit të kundërligjshëm të lojërave të fatit, kryesisht në Tiranë, Durrës, Elbasan, Korçë, Vlorë dhe Fier. U zbuluan lokale të përshtatura për këtë paligjshmëri, u nxorrën përpara përgjegjësisë penale autorët dhe u sekuestruan pajisje. -U goditën 6 raste në fushën e kontrabandës, si dhe të 4 rasteve të dhënies ndihmë emigrantëve, për kalim ilegal, drejt shteteve të BE-së. 🚓👮🏻️👮🏻Policia Rrugore ka vijuar kontrollet dhe monitorimet intensive, në të gjitha akset e vendit, duke përdorur mjetet logjistike inteligjente që ka në dispozicion, me qëllim parandalimin e aksidenteve rrugore dhe lëvizjen e lehtësuar të përdoruesve të rrugës. Gjithashtu, gjatë këtij muaji, për shkak të reshjeve të shiut dhe të dëborës, Policia Rrugore ka rritur gatishmërinë në disa akse të vendit, për të orientuar lëvizjen, për të informuar dhe për të ofruar ndihmë kur ka qenë e nevojshme. Si rezultat i monitorimit me shërbime dhe me pajisje inteligjente: ✅ Janë vënë në pranga 219 drejtues mjetesh, nga të cilët 125 për drejtim të mjetit në gjendje të dehur dhe 94 për drejtim të mjetit pa leje drejtimi. ✅ Si rezultat i monitorimit të qarkullimit me mjetet inteligjente shpejtësimatës janë vendosur 3150 masa administrative për shpejtësi tej normave të lejuara, që kanë masë plotësuese pezullimin e lejes së drejtimit dhe zbritjen e pikëve nga leja e drejtimit. Gjithashtu, janë pezulluar 24 leje drejtimi, për drejtim mjeti në efektin e pijeve alkoolike dhe 166 leje drejtimi, për shkelje të tjera të Kodit Rrugor. 🛬🛳️🚗Policia Kufitare ka qenë tërësisht e fokusuar për të ofruar shërbim cilësor, të shpejtë dhe etik, për qytetarët në hyrje/dalje, në të gjitha pkk-të, për të garantuar qarkullimin e lirë dhe të sigurtë të shtetasve, mallrave dhe shërbimeve, si dhe për të parandaluar dhe goditur krimet kufitare. Si rezultat i punës dhe angazhimit për përmbushjen e këtyre objektivave, janë goditur 38 raste të kalimit të paligjshëm të kufijve, 14 raste të përdorimit të dokumenteve false për të kaluar kufijtë dhe 3 raste të trafikimit të mjeteve motorike. Policia e Shtetit do të vijojë hetimet, operacionet dhe aksionet e tjera policore, me qëllim zbardhjen e ngjarjeve kriminale të kryera më parë, ndalimin e shtetasve të shpallur në kërkim, si dhe parandalimin dhe goditjen e paligjshmërive. Ftojmë aleatët kryesorë të Policisë, qytetarët, që të denoncojë në njësitë fizike të Policisë ose në numrin pa pagesë 112, çdo paligjshmëri që hasin.",https://kohajone.com/aktualitet/policia-ben-bilancin-per-nentorin-u-sekuestruan-mbi-1-8-milione-euro-me-burime-te-dyshimta/,Topicality,
297,"Reshje shiu dhe bore në zonat malore, parashikimi i motit për sot","Vendi ynë do të karakterizohet nga alternime kthjellimesh dhe vranësirash, ku më të theksuara vranësirat në zonat veriore dhe Jugperëndimore duke sjellë reshje të pakta shiu dhe dëbore. Parashikohet që pjesa e dytë e ditës dhe në vijim, të shtojë vranësirat dhe lagështirën në ajër në të gjithë territorin shqiptar, duke rritur mundësinë për reshje shiu e dëbore në të gjithë territorin e vendit. Temperaturat e ajrit do të pësojnë rritje të lehtë në të dy vlera ekstremale ditore, duke u luhatur nga 1°C vlera minimale e shënuar në verilindje deri në 17°C vlera maksimale, e cila pritet përgjatë vijës bregdetare. Era do të fryjë mesatarisht me shpejtësi mbi 45 km/h nga drejtimi permanent Juglindor, për pasojë në brigjet detare do të krijohet dallgëzim 2 ballë.",https://kohajone.com/aktualitet/reshje-shiu-dhe-bore-ne-zonat-malore-parashikimi-i-motit-per-sot/,Topicality,
298,"Këmbimi valutor, me sa blihen e shite monedhat e huaja ditën e sotme",Në tregun e këmbimit valutor shqiptar sot një dollar do blihet me 92.4 lekë dhe do shitet me 93.6 lekë. Ndërkohë monedha evropiane euro do blihet me 97.9 lekë dhe do shitet me 98.6 lekë. Franga zvicerane sot në tregun shqiptar do blihet me 104.8 lekë dhe do shitet me 105.8 lekë. Ndërsa paundi britanik do blihet me 117.7 lekë dhe do shitet me 119 lekë.,https://kohajone.com/aktualitet/kembimi-valutor-me-sa-blihen-e-shite-monedhat-e-huaja-diten-e-sotme/,Topicality,
299,"Kategoria e Parë, Burreli mposht Pogradecin","Në sfidën për javën e 15-të në Kategorinë e Parë, Burreli mposhti Pogradecin në transfertë me rezultatin 2-0. Fillimisht u ndëshkua Kastrati në minutën e 57-të, për faull në afërsi të zonës, nga ku erdhi edhe goli i avantazhit. Helio me një supergol nga goditja e dënimit, zhbllokoi rezultatin, për t’i dhënë avantazhin matjanëve. Gjithçka u bë më e vështirë për skuadrën e Ardjan Memës në minutën e 73-të, kur Raza u ndëshkua me kartonin e dytë të verdhë dhe la ekipin me 9 lojtarë. Golin që vulosi ndeshjen në 2-0 e shënoi Fetaj në minutën e 95-të. Me këtë fitore, Burreli shkon në vendin e katërt me 24 pikë, ndërsa Pogradeci mban vendin e shtatë me 19 pikë",https://kohajone.com/sporti/kategoria-e-pare-burreli-mposht-pogradecin/,Sports,
300,Luis Enrique rrezikon shkarkimin nga PSG-ja,"Nuk është një periudhë e mirë për Paris Saint-Germain. Në orët e fundit, “L’Equipe” ka zbuluar mundësinë e ndarjes së rrugëve mes klubit parizien dhe Luis Enrique. Marrëdhëniet me drejtuesit janë në nivele të ulëta, teksa shenjat e para të tensioneve janë shfaqur që në shtator, kur spanjolli firmosi rinovimin e kontratës deri në vitin 2027. Situata është vështirësuar, gjë që është theksuar edhe nga vetë Luis Enrique pas ndeshjes kundër Auxerre: “Rezultati nuk reflekton lojën kundër skuadrës së dytë më të mirë në shtëpi. Në pjesën e dytë rritëm ritmin, shtymë, kishim më shumë mundësi. Nuk kam asgjë për t’i kritikuar lojtarët, ata bënë një ndeshje të mirë”. Më pas, trajneri ka dashur të heqë disa shqetësime nga vetja: “Analiza është se krijojmë shumë mundësi për gola. Ka një atmosferë negativiteti rreth klubit, e shoh. Duhet të jemi më të saktë, të finalizojmë më mirë, ky është qëllimi ynë i përbashkët. Nuk ekziston një formulë magjike, duhet të kemi më shumë mundësi për të shënuar dhe të arrijmë ta bëjmë këtë. E përsëris, kam besim te skuadra dhe te lojtarët e mi. Është e vërtetë se mund të përmirësohemi”. Shënim: Disa imazhe gjenden nga interneti, që konsiderohen të jenë në domenin publik. Nëse dikush pretendon pronësinë, ne do të citojmë autorin, ose, sipas kërkesës, do të heqim menjëherë imazhin.",https://kohajone.com/sporti/luis-enrique-rrezikon-shkarkimin-nga-psg-ja/,Sports,
301,"Lazio kthehet në “makth” për Napolin, e mund dhe në stadiumin “Maradona”","Lazio konfirmohet si një “mace e zezë” për Napolin këtë sezon. Pasi e eliminoi nga Kupa e Italisë, brenda javës bardhekaltrit e mundin edhe në shtëpinë e tyre 1-0 ekipin e Contes. Në “Maradona Stadium” vendasit luajnë më mirë dhe krijojnë pak më shumë, por më konkret janë lojtarët e Lazios. Në minutën e 79-të Isaksen shënoi një gol të bukur me një goditje në hyrje të zonës që shkoi në trekëndësh. Napoli provoi të reagonte deri në fund, por pa mundur që të ndryshonte shifrat. Napoli shkon në kuotën e 31 pikëve, sa Interi dhe Fiorentina, ndërkohë që Napoli mbetet e dyta me 32 pikë, dy pikë pas Atalantës. /R.Lika-Koha Jonë/",https://kohajone.com/sporti/lazio-kthehet-ne-makth-per-napolin-e-mund-dhe-ne-stadiumin-maradona/,Sports,
302,"Uzuni: Pa mbështetjen tuaj nuk do isha këtu, nuk u dorëzova kurrë","Myrto Uzuni ka shkruar historinë te Granada. Sulmuesi shqiptar ka realizuar 46 gola, duke u shndërruar në golashënuesin më të mirë të këtij klubi. Nëpërmjet një postimi në rrjetet sociale, Uzuni, i ka falënderuar të gjithë për mbështetjen. Postimi i Uzunit: Historia është e shkruar Një djalë plot ëndrra që nuk u dorëzua kurrë. Lindur në Shqipëri, Berat. Jam shumë krenar për veten time. Punë e vështirë. Unë gjithmonë besoj në veten time. Faleminderit familjes time, gruas sime dhe menaxherit tim. Faleminderit të gjithë lojtarëve që më ndihmuan të arrij këtë rekord. Faleminderit trajnerëve të mi. Robert Moreno, Aitor Karanka, Paco López, Alex Medina, José Sandoval, Guille Abascal dhe Fran Escriba për të gjitha këshillat dhe ndihmën çdo ditë. Dhe një falenderim i madh për tifozët e Granadas️. Pa mbështetjen tuaj kjo nuk do të ishte e mundur, falenderoj fansat shqiptarë, njerëzit, miqtë e mi, që më kanë mbështetur në momentet e mira dhe të këqija. Shumë dashuri për të gjithë. M.Uzuni 10.",https://kohajone.com/sporti/uzuni-pa-mbeshtetjen-tuaj-nuk-do-isha-ketu-nuk-u-dorezova-kurre/,Sports,
303,"Manaj bëhet çështje në Turqi, Federata Turke hap hetimet për ndërhyrjen e tij","Rei Manaj është bërë protagonist siç nuk do të dëshironte në kampionatin turk sot në ndeshjen mes Sivasporit të tij dhe Galatasaray-it. Sulmuesi shqiptar ka dëmtuar në fundin e sfidës Barish Alper Jillmaz, me një ndërhyrje për të cilin ai mori vetëm kartonin e verdhë. Episodi në fjalë ka bërë xhiron e rrjeteve sociale dhe ka sjellë reagime të shumta, pasi është vlerësuar si i pakuptimtë vendimi i gjyqtarit për të mos i dhënë kartonin e kuq Manajt. Federata ka dalë me një njoftim zyrtar, duke bërë të ditur se ka hapur hetim për këtë ngjarje. “Ndjejmë keqardhje për dëmtimin e pësuar nga Barısh Alper Jillmaz, një lojtar me vlerë për Galatasaray dhe ekipin tonë kombëtar, si pasojë e një ndërhyrje josportive në ndeshjen e luajtur sot Sivaspor-Gallatasaraj. Federata dëshiron të informojë opinionin publik se ky incident i trishtë do të hetohet në detaj dhe do të bëjmë çdo përpjekje për t’u siguruar që përgjegjësit të marrin ndëshkimin e nevojshëm disiplinor. Shëndeti dhe siguria e çdo lojtari që është pjesë e futbollit turk, është prioriteti ynë”, shkruhej në këtë komunikatë. Por përveç kësaj, ka qenë presidenti i Federatës Turke të Futbollit, Ibrahim Haçiosmanoglu, ai që pa paralajmëruar për sanksione ndaj gjyqtarit Turgut Doman që nuk nxori kartonin e kuq ndaj Manajt. “A keni parë ndonjëherë një gjë të tillë në jetën tuaj? Ne nuk do të lejojmë askënd të luajë me dinjitetin dhe nderin tonë. Qoftë ky një gjyqtar apo kushdo tjetër… Nuk kam parë ndonjëherë diçka më të turpshme. Nuk është e mundur të aprovosh vendime që merren kundër krenarisë tonë, një lojtari të ekipit kombëtar. Do të bëjmë çfarë është e nevojshme”, theksoi ai në një mesazh të shkurtër për mediat.",https://kohajone.com/sporti/manaj-behet-ceshtje-ne-turqi-federata-turke-hap-hetimet-per-nderhyrjen-e-tij/,Sports,
304,"Chelsea i Maresca-s i papërmbajtshëm, fitore spektakolare ndaj Tottenhamit","Chelsea vijon formën e jashtëzakonshme në Premier League, duke marrë një tjetër fitore spektakolare 4-3 ndaj Tottenham. Sfida në fakt nisi në “malore” për Blutë e Londrës” që u gjendën në disavantazh të dyfishtë pas 11 minutash. Në të dyja rastet Cucurella rreshket, ndërkohë që Solanke dhe Kulusevski shënuan. Chelsea rihapi ndeshjen me Sanchon në minutën e 17-të, ndërkohë që në pjesën e dytë Palmer ishte protagonist me një dopietë nga dy 11-metërsha. Enzo Fernandez shënoi golin tjetër në këtë duel, ndërkohë që Son shënoi në shtesë golin e tretë për “Spursat”. Ekipi i Maresca-s për herë të parë në këtë sezon ngjitet në vendin e dytë me 31 pikë, 4 më pak se Liverpooli, që ka dhe një sfidë për të rikuperuar ndaj Everton. /R.Lika-Koha Jonë/",https://kohajone.com/sporti/chelsea-i-maresca-s-i-papermbajtshem-fitore-spektakolare-ndaj-tottenhamit/,Sports,
305,Vllaznia fiton me përmbysje spektakolare duelin ndaj Elbasanit,"Vllaznia ka arritur të marrë një fitore me përmbysje, 2-1 në “Loro Boriçi” përballë Elbasanit në javën e 17-të të “Abissnet Superiore”. Elbasani, pritës në këtë sfidë për shkak të shkëmbimit të fushave që dy ekipet bënë në fazën e parë, kaloi i pari në avantazh. Në minutën e 35-të, Qaqi surprizoi mbrojtjen shkodrane me një gjuajtje me kokë duke firmosur për 1-0. Megjithatë, në pjesën e dytë kuqeblutë zbritën në fushën e lojës me një tjetër ritëm dhe në fillim barazuan rezultatin me anë të Dodajt në minutën e 63-të, ndërsa kaluan në avantazh me Çobën në minutën e 81-të. Trajneri Ivan Gvozdenoviç debuton me humbje në stolin e verdhebluve, të cilët mbeten në kuotën e 21 pikëve, në vendin e 5-të. Vllaznia ngjitet në kuotën e 28 pikëve, në kuotë të barabartë me Dinamon duke ndarë vendet 3 dhe 4.",https://kohajone.com/sporti/vllaznia-fiton-me-permbysje-spektakolare-duelin-ndaj-elbasanit/,Sports,
306,"Dëmtoi rëndë kundërshtarin në Turqi, Manaj reagon pas ndeshjes: Kërkoj ndjesë!","Rei Manaj shkarkoi një faull ndaj r Jillmaz, që solli dhe dëmtimin e këtij të fundit sot. Sivaspor me Galatasaray, ndërsa këto të fundit fituan 2 me 3. Faulli ndodhi në minutën e 96-të dhe krijoi tension në fushë. Manaj mori karton të verdhë për ndërhyrjen ndaj lojtarit të përfaqësueses turke, ndërsa reagoi pas ndeshjes. “Më vjen shumë keq që po përballem me një situatë të tillë si ajo sot. Dua t’ju informoj juve dhe komunitetin e futbollit që nuk veprova me tendencë për të shkaktuar faul ndaj Barish Alper Jillmaz ose të përfshihesha në një situatë që do ta dëmtonte. Ky incident ndodhi kur po mundohesha të kontribuoja për skuadrën me adrenalinën dhe emocionin që rezultati i ndeshjes më dha. I uroj Jillmaz me të gjithë zemër shërim të shpejtë dhe shpresoj të të shoh mes nesh sa më shpejt. Kërkoj ndjesë. I juaji, sinqerisht Rei Manaj”, shkruhet në reagimin e Manajt.",https://kohajone.com/sporti/demtoi-rende-kundershtarin-ne-turqi-manaj-reagon-pas-ndeshjes-kerkoj-ndjes/,Sports,
307,Pretendentët bëjnë detyrën në Kategorinë e Parë,"Pretendentët në Kategorinë e Parë nuk zhgënjyen, duke fituar ndeshjet e tyre. Vora triumfoi me vështirësi ndaj Valbonës, me rezultatin 4-3. Fitore me vuajtje për skuadrën e Bellait, që në fillim e pa veten në disavantazh 3-0, por përmbysi gjithçka. Kjo fitore e mban Vorën në krye me 37 pikë, dy pikë më shumë se ndjekësit e Besës dhe Flamurtarit. Kavajasit triumfuan minimalisht ndaj Kastriotit, ndërsa vlonjatët mposhtën 2-0 Kukësin në shtëpi. Ndeshja mes Korabit dhe Erzenit, u mbyll në barazim 1-1.",https://kohajone.com/sporti/pretendentet-bejne-detyren-ne-kategorine-e-pare/,Sports,
308,"Cucurella rreshket dy herë si në pishinë, Tottenham shënon dy gola Ndaj Chelsea-t (VIDEO)","Tottenham e ka nisur në mënyrën më të mirë të mundshme duelin ndaj Chelsea-t, 2-0. Në minutën e 5-të, Solanke konkretizon mjaft mirë një aksion që erdhi nga një gaë e mbrojtësi Cucurella. Në të 11-tën është Kulusevski, i cili shënon një gol fantastik me të majtën, pas një tjetër gabimi të Cucurella-s që sërish rreshket dhe më pas shkon të zëvendësojë atletet. VIDEO e golit 1 VIDEO e golit 2",https://kohajone.com/sporti/cucurella-rreshket-dy-here-si-ne-pishine-tottenham-shenon-dy-gola-ndaj-chelsea-t-video/,Sports,
309,"Arsenali bën tjetër ndalesë, merr një pikë ndaj Fulham","Arsenali bën një tjetër ndalesë në Premier League. “Topçinjtë” e Londrës nuk shkuan më shumë se një barazim 1-1 në duelin ndaj Fulham në transfertë. Ndeshja nisi mjaft mirë për vendsit që kaluan në avantazh që në minutën e 11-të me sulmuesin e njohur, Raul Jimenez. Arsenali tentoi të reagonte, por goli do të vinte vetëm në fillimin e pjesës së dytë. Saliba shënoi në minutën e 52-të nga fare pranë portës, pasi fillimisht topi u godit nga Havertz. Skuadra e Artetës gjeti dhe golin e dytë në fundin e duelit, por që nuk do të vlente për shkak të një pozicioni jashtë loje gjatë aksionit. /R.Lika-Koha Jonë/",https://kohajone.com/sporti/arsenali-ben-tjeter-ndalese-merr-nje-pike-ndaj-fulham/,Sports,
310,"As Chelsea dhe as PSG, Osimhen preferon kalimin te Juventusi","Sulmuesi i Galatasaray, Victor Osimhen preferon një rikthim në Itali sezonin e ardhshëm. Ylli nigerian është i huazuar te Galatasaray këtë sezon nga Napoli dhe është në dispozicion për rreth 75 milionë euro. Osimhen ka qenë i lidhur me Chelsean dhe PSG-në, por Il Mattino thotë se preferenca e tij është një rikthim në Serie A. Klubi i preferuar duket se është  Juventusi. PSG ka shprehur interesim për ta marrë Osimhen në janar, por lojtari dëshiron ta përfundojë sezonin me Galatasaray-n.",https://kohajone.com/sporti/as-chelsea-dhe-as-psg-osimhen-preferon-kalimin-te-juventusi/,Sports,
311,"Norris triumfon në Abu Dhabi, i dhuron McLaren titullin kampion bote për konstruktorë","Lando Norris me McLaren fitoi sot garën e fundit sezonale në Formula 1, atë të zhvilluar në pistën e Yas Marina në Abu Dhabi. Një garë e dominuar nga piloti britanik, që e nisi atë nga “pole position” dhe e ruajti kryesimin deri në fund. Sukses që i jep McLaren titullin kampion bote për konstruktorë pas 26 vitesh. Edhe Ferrari bëri një paraqitje shumë të mirë me të dy pilotët e saj, që u ngjitën në podium, me Carlos Sainz dhe Charles Leclerc. Gjithsesi, kjo nuk i mjaftoi “kokëkuqes”, që e mbylli botërorin në vendin e dytë për konstruktorë, 13 pikë pas McLaren. Ai që shkëlqeu ishte Leclerc, që e nisi garën nga vendi i 19-të dhe e mbylli në të tretin. Por Norris ishte i pagabueshëm, duke bërë një garë të qetë.",https://kohajone.com/sporti/norris-triumfon-ne-abu-dhabi-i-dhuron-mclaren-titullin-kampion-bote-per-konstruktore/,Sports,
312,"Sfida me Bylisin, trajneri i Partizanit: Duhet të jemi në nivelin e klubit që përfaqësojmë","Pas barazimit me Egnatian, Partizani do të kërkojë të rikthehet te fitorja dhe përballë në ndeshjen e javës së 17-të do të jetë Bylis. Në prag të kësaj sfide, trajneri i të kuqve, Aleksandar Veselinovic vlerësoi kundërshtarin, por shtoi se skuadra e tij duhet të mendojë vetëm për veten. “Çdo ndeshje që vjen është e ndryshme. Egnatia renditet pas nesh. Ne duhet të mendojmë vetëm përpara. Jam i sigurt që do të luajmë ndaj një tjetër skuadre shumë të mirë. Përpara një jave ata arritën 3 pikët ndaj Vllaznisë. Kanë dhuruar paraqitje mjaft të mira ndaj Egnatias, Vllaznisë. Ndeshjen e fundit me Elbasanin në pjesën e parë ata ishin në avantazh 1-0, por më pas u ndëshkuan me karton të kuq. Kushtet e fushës së tyre janë disi të veçanta. Fakt është që ne ndryshojmë fushën nga bar artificial në bar natyral. E theksoj që janë një skuadër e mirë, por ne duhet të mendojmë për veten tonë. Si gjithmonë na duhet përqendrim dhe të fokusohemi në idetë tona. Si gjithmonë. Ne kemi ambiciet tona , të jemi të qartë, duhet të jemi në nivelin e klubit dhe emrit Partizani kjo është ajo që synojmë”, deklaroi Veselinovic. Ndeshja mes Partizanit dhe Bylisit do të luhet në Ballsh ditën e Hënë, duke nisur nga ora 13:30.",https://kohajone.com/sporti/sfida-me-bylisin-trajneri-i-partizanit-duhet-te-jemi-ne-nivelin-e-klubit-qe-perfaqesojme/,Sports,
313,"Egnatia mund Skënderbeun dhe merr kreun, Laçi bën “paqe” me Dinamon","Egnatia mori një fitore të rëndësishme 1-0 ndaj Skënderbeut në stadiumin “Arena Egnatia”. Goli i Regi Lushkjes me penallti në fillimin e pjesës së dytë mjaftoi për 3 pikët te rrogozhinasit, që marrin kreun e tabelës me 30 pikë pas 17 javësh. Skënderbeu u detyrua të luajë me një lojtar më pak, pasi Doka doli me karton të kuq në minutën e 60-të. Korçarët mbajnë aktualisht vendin e parafundit me 14 pikë, një më shumë se Bylisi i vendit të fundit. Në ndeshjen tjetër Laçi dhe Dinamo nuk shkuan më shumë se një barazim pa gola. Sfida ishte e hapur, me kurbinasit vendas të cilët kishin më shumë iniciativën, por me blutë të cilët krijuan rastet më të pastra. Mundësinë më të mirë për të shënuar e kishte Laçi, por Melo shpërdoroi penallti në pjesën e dytë, i ndaluar nga pritja e Salit.",https://kohajone.com/sporti/egnatia-mund-skenderbeun-dhe-merr-kreun-laci-ben-paqe-me-dinamon/,Sports,
314,"Askush nuk mund ta mbajë më numrin 5 te Bayerni, ja vendimi i klubit bavarez","Bayern Munich ka njoftuar se numri 5 në fanellë është tërhequr përgjithmonë dhe asnjë lojtar nuk do e mbajë atë. Ky veprim bëhet në nderim të legjendës gjermane, Franz Beckenbauer, i ndarë nga jeta në Janar të këtij viti, në moshën 78-vjeçare. Bavarezët nuk e kanë harruar atë që “Kaiser” i ka dhënë skuadrës dhe për këtë arsye kanë bërë një nderim të veçantë. Numri 5 do i takojë vetëm Beckenbauer, diçka që Bayern Munich e njoftoi përmes një video në rrjetet sociale. Beckenbauer luajti për bavarezët në 14 sezone, duke zhvilluar në total 584 ndeshje, me 75 gola të shënuar.",https://kohajone.com/sporti/askush-nuk-mund-ta-mbaje-me-numrin-5-te-bayerni-ja-vendimi-i-klubit-bavarez/,Sports,
315,Fiorentina mposht Cagliarin dhe shkon në vendin e tretë në renditje,"Fiorentina vijon formën fantastike në Seria A, duke marrë fitoren e radhës 1-0 në shtëpi ndaj Cagliarit. Ndeshja e luajtur në Artemio Franchi u zhbllokua në minutën e 24-t nga Cataldi me një goditje të bukur pas asistit të marrë nga Beltran. Cagliari ka provuar të reagojë në pjesën e dytë, por nuk arriti që t’i konkretizonte. Kjo fitore e lejon Fiorentina-n të ngjitet në vendin e tretë të renditjes me një ndeshje më pak.",https://kohajone.com/sporti/fiorentina-mposht-cagliarin-dhe-shkon-ne-vendin-e-trete-ne-renditje/,Sports,
316,"Përfaqësues të FSHF-së dhe kryetari i Bashkisë Prrenjas, takim pune për ndërtimin e fushave të reja sportive","Fokusi i diskutimit ishte kërkesa për investim në infrastrukturën sportive të qytetit të Prrenjasit, si një mënyrë për të përmirësuar cilësinë e jetës së qytetarëve përmes futbollit. Përfaqësuesit e FSHF-së shprehën gatishmërinë për të bashkëpunuar në projekte që synojnë përmirësimin e infrastrukturës sportive në Shqipëri. Në vazhdim do të shqyrtohet plani i projektit për këtë investim dhe do të konkretizohen përpjekjet për ndërtimin e fushave të reja sportive në qytetin e Prrenjasit.",https://kohajone.com/aktualitet/perfaqesues-te-fshf-se-dhe-kryetari-i-bashkise-prrenjas-takim-pune-per-ndertimin-e-fushave-te-reja-sportive/,Sports,
317,"Veliaj, medalje mirënjohjeje për kampionët e boksit, Esmeralda Novruzaj dhe Alban Beqiri","Kryetari i bashkisë së Tiranës, Erion Veliaj, nderoi me medalje mirënjohjeje dy kampionët e rinj në boks, pjesë e Sport Klub Tiranës: Esmeralda Novruzaj, fituese e medaljes së bronzit në Kampionatin Evropian të Boksit U23, dhe Alban Beqirin, kampion ballkanik boksi. Në fjalën e tij, Veliaj i falenderoi sportistët për kontributin e jashtëzakonshëm në ngritjen lart të emrit të Tiranës dhe të Shqipërisë në skenën ndërkombëtare. “Unë e di që ju keni shumë medalje, por do të doja shumë që në atë murin tuaj të medaljeve të bashkohej edhe medalja e mirënjohjes e Bashkisë së Tiranës dhe Sport Klub Tiranës, së pari, sepse ju kemi tanët dhe se po vjen një frymë e re, një frymë shumë e mirë për Sport Klub Tiranën”, tha Veliaj. Duke e cilësuar Sport Klub Tiranën si një qendër të re të zhvillimit të talenteve, Veliaj u shpreh krenar për sportistët dhe trajnerët, të cilët i kanë dhënë një shtysë më të madhe zhvillimit të sportit. “Jemi shumë krenarë për arritjet tuaja! Esmeralda, ti ke treguar kurajo dhe forcë, ndërsa Albani ka fituar medalje në një kampionat shumë të vështirë, me kundërshtarë të fortë. Kemi filluar të shohim rezultate të mëdha dhe ky është vetëm fillimi. Medalja e mirënjohjes së qytetit është një mënyrë për t’ju thënë se nuk ju harrojmë, që e dimë se po punoni shumë shumë fort. Sa herë që ngrihet ai flamur, flamuri më i bukur në botë, dhe sa herë që përmendet klubi ynë, sjell një krenari të jashtëzakonshme për vendin tonë, për kombin dhe për qytetin tonë”, tha ai. Kryebashkiaku theksoi rëndësinë e krijimit të mundësive më të mira për trajnime dhe gara ndërkombëtare për sportistët shqiptarë. Dy sportistët dhe trajneri i tyre, Seat Bushati, falenderuan kryetarin për mbështetjen, ndërsa premtuan suksese të tjera në të ardhmen. “Dua të falenderoj shumë trajnerin tim, Albanin, gjithashtu edhe kryetarin, për këtë mbështetje dhe për këtë vlerësim. Ka qenë me të vërtetë një emocion shumë i bukur, mezi pres që të sjell medalje të tjera”, tha Novruzaj. /r.e/ ATSH",https://kohajone.com/aktualitet/veliaj-medalje-mirenjohjeje-per-kampionet-e-boksit-esmeralda-novruzaj-dhe-alban-beqiri/,Sports,
318,Kush janë tre peshëngritësit që do të përfaqësojnë Shqipërinë në Botërorin e Bahreinit?,"Ekipi Kombëtar i peshëngritjes ka mbërritur në Manama të Bahreinit, ku po mbahet Kampionati Botëror. I pranishëm në seancën stërvitore të së shtunës ka qenë edhe presidenti i Komitetit Olimpik Kombëtar, Fidel Ylli, i shoqëruar nga presidenti i Federatës Shqiptare të Peshëngritjes, Elez Gjoza dhe nga anëtari i Bordit Ekzekutiv të Federatës Evropiane të Peshëngritjes, Astrit Hasani. Kampionati Botëror i Peshëngritjes ka nisur më 6 dhjetor dhe përfundon më 15 dhjetor. Sporti ynë i traditës do të përfaqësohet sërish me 3 peshëngritës të nivelit të lartë, dy kampionët me eksperiencë Erkand Qerimaj dhe Briken Calja dhe të riun me një të ardhme premtuese, Kristi Ramandani. Briken Calja do të garojë në peshën deri në 73 kg dhe Erkand Qerimaj së bashku me Kristi Ramadanin do të garojnë në peshën deri në 81 kg.",https://kohajone.com/aktualitet/ekipi-yne-kombetar-shkon-ne-ne-boterorin-e-bahreinit-me-3-peshengrites/,Sports,
319,"FSHF mirëpret turneun me ambasadat, Duka: Futbolli, mesazh i fortë miqësie dhe edukimi për shoqërinë","Federata Shqiptare e Futbollit mirëpriti sot një turne të veçantë futbolli me ambasadat, në kuadër të 10-vjetorit të Procesit të Berlinit. Ky aktivitet, i organizuar në “Shtëpinë e Futbollit” nën sloganin “Miqësi përmes Futbollit – Edicioni i Ballkanit Perëndimor”, u zhvillua me pjesëmarrjen e gjashtë skuadrave: “Diplomatic League”, “WBF + RYCO”, skuadra e Ministrisë për Evropën dhe Punët e Jashtme të Republikës së Shqipërisë, Skuadra e Ambasadës gjermane në Shqipëri, Skuadra e Ambasadës gjermane në Kosovë dhe Skuadra e Administratës së FSHF-së. Në këtë aktivitet të veçantë morën pjesë presidenti i FSHF-së, Armand Duka, ambasadori gjerman në Shqipëri, Karl Bergner, ambasadori gjerman në Kosovë, Joern Rohde, si dhe përfaqësues të tjerë të institucioneve. Presidenti i Federatës së Futbollit, Armand Duka në fjalën e tij përshëndetëse falënderoi të gjithë të pranishmit në këtë aktivitet të veçantë, që përcjell mesazhe pozitive nëpërmjet futbollit. Gjithashtu, presidenti Duka falënderoi ambasadorët gjermanë për mikpritjen fantastike të ekipit Kombëtar dhe tifozëve shqiptarë në Gjermani gjatë Euro 2024, si dhe riktheksoi se dyert e Federatës së Futbollit janë gjithmonë të hapura për çdo lloj bashkëpunimi që i shërben edukimit të fëmijëve dhe përmirësimit të jetës në vendin tonë. “Në radhë të parë dua t’ju falënderoj të gjithëve që jeni këtu. Në veçanti, Ambasadorin Gjerman në Shqipëri, që është iniciatori i këtij turneu dhe Ambasadorin Gjerman në Kosovë. Dua t’ju falënderoj të gjithëve ju që jeni pjesëmarrës në këtë turne, përfaqësuesit e të gjitha skuadrave. Jam vërtet shumë i kënaqur që jam sot këtu me ju dhe që më jepet mundësia të përcjell një mesazh për të gjithë ju dhe për të gjithë shoqërinë në përgjithësi. Fjala ime dhe e ambasadorëve ka nevojë për përkthim, por loja nuk ka nevojë për përkthim. Ajo është unike, flet vetë dhe për këtë është loja më e bukur në botë. Jam shumë i lumtur që ne, të gjithë ata që punojmë në futboll, kemi komoditetin të përcjellim mesazhe shumë të rëndësishme për shoqërinë, sepse futbolli është loja më e bukur në botë. Të gjithë e duan dhe të gjithë duan ta luajnë, por të paktën e shijojnë dhe e ndjekin. Kjo na mundëson të përcjellim lehtësisht mesazhet, që është një nga objektivat tanë. Sot, përveç kënaqësisë që futbollistët do të përjetojnë në fushë, mesazhi që ata do të përcjellin “miqësi përmes futbollit”, është shumë i rëndësishëm. Objektivat tona janë që nëpërmjet futbollit, të edukojmë dhe të ndërtojmë një të ardhme më të mirë për shoqërinë. Këto janë objektivat kryesorë, jo vetëm gara dhe fitorja. Por, nëpërmjet fitoreve mesazhi përçohet më mirë. Përfitoj nga rasti që nëpërmjet ambasadorëve gjermanë në “Shtëpinë e Futbollit”, të falënderoj të gjithë gjermanët që mirëpritën skuadrën shqiptare dhe të gjithë tifozët shqiptarë gjatë “Euro 2024”, që ishte një manifestim fantastik nga pikëpamja organizative e UEFA-s, por edhe falë organizatorëve të shtetit gjerman dhe skuadrave që morën pjesë. Padyshim që ishte kampionati më i mirë i organizuar ndonjëherë në të gjitha këndvështrimet. Merita kryesore shkon për Gjermaninë dhe organizatorët atje. Dua të ritheksoj që dyert e Federatës së Futbollit janë gjithmonë të hapura për çdo lloj bashkëpunimi që i shërben edukimit për të ardhmen e fëmijëve tanë dhe që kontribuon në përmirësimin e jetës në vendin tonë dhe në të gjithë globin. Në fund, duke qenë se jemi në prag festash, ju uroj të gjithëve atyre që ndjekin dhe luajnë futboll dhe mbarë shoqërisë gëzuar festat! Të kemi festa sa më të mbara dhe të presim një vit sa më të suksesshëm, 2025. Padyshim që të gjitha skuadrat do të luajnë për t’u kënaqur, por njëra do të fitojë”,  përfundoi Presidenti Duka. Aktivitetin e përshëndetën edhe ambasadorët gjermanë. Në fjalën e tij, Ambasadori Gjerman në Shqipëri, Karl Bergner, vlerësoi mikpritjen shqiptare dhe theksoi se ekipi Kombëtar dhe tifozët shqiptarë gjatë “Euro 2024” në Gjermani kanë lënë një përshtypje të mrekullueshme. Ai shtoi se vitin e ardhshëm Shqipëria do të mirëpresë një event shumë të rëndësishëm, Kampionatin Europian U-17. “Faleminderit të gjithëve, ambasadorëve, kolegëve të ekipeve, pjesëmarrësve, të ftuarve dhe tifozëve. Jemi mirënjohës që ju kemi këtu. Faleminderit për mikpritjen shqiptare. Dhjetori i 2024-ës shënon mbylljen e një viti të ngjeshur me evenimente futbolli. Ju morët pjesë në Euro 2024, dhe dua të uroj Shqipërinë për ekipin dhe tifozët, të cilët kanë lënë një përshtypje të mrekullueshme në Gjermani. Ekipi bëri një lojë të mirë dhe sipas mendimit tim meritonte të shkonte më tej. Tifozët kanë lënë një përshtypje shumë pozitive për Shqipërinë, ishin të ngrohtë dhe u integruan mirë, pa shfaqur dhunë. Ishin miq të mirë në Gjermani. Vitin e ardhshëm, Shqipëria do të mirëpresë një event shumë të rëndësishëm Kampionatin Europian U-17”, tha ambasadori gjerman në Shqipëri, Karl Bergner. Aktiviteti vazhdoi me hedhjen e shortit, ku ekipet u ndanë në dy grupe, A dhe B. Në fund, në finale u kualifikuan skuadra e Ambasadës Gjermane në Shqipëri dhe Diplomatic League. Turneu u fitua nga skuadra e Ambasadës Gjermane në Shqipëri.",https://kohajone.com/aktualitet/fshf-mirepret-turneun-me-ambasadat-duka-futbolli-mesazh-i-forte-miqesie-dhe-edukimi-per-shoqerine/,Sports,
320,"Myrto Uzuni, golashënuesi më i mirë i huaj në historinë e Granadas","Myrto Uzuni hyn në histori! Sulmuesi i Kombëtares shqiptare është tani golashënuesi më i mirë i huaj në historinë e klubit spanjoll Granada. Me golin e tij të 45-të, Uzuni theu rekordin e mëparshëm të mbajtur nga El-Arabi, i cili kishte realizuar 44 gola. Gjatë ndeshjes kundër kryesuesve të Racing Santander, Uzuni nuk u ndal me kaq dhe arriti kuotën e 46 golave, pasi shënoi dy herë në fitoren e thellë 3-0. Në këtë kampionat, sulmuesi kuqezi numëron tashmë 11 gola. Një moment i jashtëzakonshëm dhe historik në karrierën futbollistike të Myrto Uzunit. Federata Shqiptare e Futbollit i uron Uzunit suksese të tjera në rrugëtimin e tij të shkëlqyer.",https://kohajone.com/aktualitet/myrto-uzuni-golashenuesi-me-i-mire-i-huaj-ne-historine-e-granadas/,Sports,
321,"Reali mund me lehtësi Girona-n, shkon -2 pikë nga Barcelona","Real Madrid përfiton nga ndalesa e Barcelonës dhe merr një fitore të lehtë 3-0 ndaj Girona-s në transfertë. Bellingham zhbllokoi sfidën në minutën e 36-të. Në pjesën e dytë, Arda Guler dhe Kylian Mbappe shënuan dy gola të tjrë në harkun e pak minutave, duke i dhënë qetësinë e nevojshme madrilenëve. Reali tashmë shkon në kuotën e 36 pikëve në vendin e dytë, me dy pikë më pak se Barcelona, por Los Blancos kanë dhe një sfidë tjetër për të rikuperuar. /R.Lika-Koha Jonë/",https://kohajone.com/sporti/reali-mund-me-lehtesi-girona-n-shkon-2-pike-nga-barcelona/,Sports,
322,"United nuk del nga kriza as me Amorim, mundet nga Nottingham","Manchester United pëson një tjetër humbje në Premier League, këtë herë kundër Nottingham Forest, në shifrat 2-3. Miqtë treguan se nuk kishin ardhur thjeshtë për shëtitje, teksa shënuan shumë shpejt me Milenkovic. Hojlund mendoi për të barazuar shifrat në minutën e 18-të. Nottigham e nisi në mënyrë perfekte pjesën e dytë, pasi “tundi rrjetën” me Gibbs White dhe Wood. “Djajtë e kuq” u zgjuan pas golit të Fernandes, por skuadra e Espirito Santos mbrojti me fanatizëm rezultatin deri në fund. United, pas kësaj humbje, renditet në vendin e 13-të.",https://kohajone.com/sporti/united-nuk-del-nga-kriza-as-me-amorim-mundet-nga-nottingham/,Sports,
323,"Juventus i “abonuar” me barazimet, ndalet edhe ndaj Bolognës","Juventus barazoi 2-2 në shtëpi ndaj Bolognas, në ndeshjen e javës së 15-të të Serie A. Ky ishte barazimi i katërt radhazi për ekipin e Motta-s. Miqtë në fakt ishin avantazh të dyfishtë, pasi realizuan me Ndoye dhe Pobega, përkatësisht në minutat 30’ dhe 53-të. Goli i Teun Koopmeiners në të 63-tën “ndezi” shpresat bardhezi, ndërsa Mbangula në fund shënoi një super gol në hyrje të zonës.",https://kohajone.com/sporti/juventus-i-abonuar-me-barazimet-ndalet-edhe-ndaj-bolognes/,Sports,
324,Dy fjalë për … “Mora fjalë”,"Ndodh shpesh që edhe rreth lojës tonë të bukur të dëgjojmë të shpiken çështje, edhe kur nuk ka çështje. E përsëri, e pavërteta bëhet përherë virale. Tashmë, mungesa e një kënge është alibia apo shpikja e radhës për të prodhuar pak axhendë debati. Shkurt dhe qartë, për të parën dhe të fundit herë, për të gjithë producentët shpikës të një “barcalete” të tillë: Krejt hapur, dhe në mënyrë transparente FSHF muaj përpara fazës finale të Europianit “Gjermani 2024” zgjodhi, edhe nëpërmjet konsultimit dhe sugjerimeve publike kolonën e saj muzikore “Po ku ka si ti o Shqipëria ime!” (kënga “Rrjedh në këngë e ligjërime” e kënduar nga Vaçe Zela) për të qenë himn i saj dhe slogan në Europian. Po kështu, më tej edhe këngën “Albania” të Capital T! Dhe kjo ishte një zgjedhje siç çdo institucion do të bënte përpara një eventi madhor. Po kështu, kjo këngë simbol dhe e gjithëpëlqyer në çdo truall shqiptar e kudo në botë ku jeton mbarë shqiptaria është pritur po kaq mirë në mbështetje të skuadrës tonë. Kjo nuk do të thotë që FSHF censuroi këngë të tjera, apo në rastin konkret, me gjithë respektin maksimal, këngën e zonjës Fejza “Mora Fjalë”, për të cilën është shpikur së fundmi e gjithë kjo tollovi pa sens. Ne nuk kemi asnjë tagër të censurojmë, jo këtë këngë muzikore, por asnjë prej shumë të tjerave që këndohen e pëlqehen nga e gjithë shqiptaria në ndeshjet e ekipit kombëtar të futbollit. “Po ku ka si ti o Shqipëria ime!” është edhe brandi që ne zgjodhëm e që na shoqëron me plot pasion në çdo stadium kombëtar e ndërkombëtar ku luajmë. Sikundër natyrisht, edhe plot të tjera nga buqeta muzikore e këngëve në stadiumet tona, një prej të cilave është edhe “Mora fjalë!”. Nuk kemi patur, nuk kemi e as nuk do të kemi kurrë asnjë herë dëshirën të biem në një marrëzi të tillë të shpikur nga hiçi, por, për respekt edhe të kësaj krijimtarie muzikore sollëm edhe ne dy fjalë për… “Mora fjalë”. Nuk ka qenë asnjë herë shqetësimi ynë, por le të mbetet axhendë e shpikjes, si një alibi radhe për të bërë pis atë që do të mbetet e pastër përherë… *Drejtor i Komunikimit – FSHF",https://kohajone.com/sporti/dy-fjale-per-mora-fjale/,Sports,
325,"Shkatërrohet Ferrari, sulmuesi i njohur klubit anglez përfshihet në aksident të rëndë","Sulmuesi i West Ham, Michail Antonio është përfshirë në një aksident të frikshëm në Angli. Klubi nga Londra ka konfirmuar aksidentin e ndodhur menjëherë pas fotove të bëra virale në rrjet të makinës së tij “Ferrari” të bërë copë. “West Hem mund të konfirmojë se sulmuesi Majkëll Antonio është përfshirë sot në një aksident automobilistik. Mendimet dhe lutjet e të gjithëve në klub në këtë periudhë janë për Michail, familjen e tij dhe miqtë”, shkroi klubi anglez. Më pas, klubi anglez konfirmoi se sulmuesi xhamajkan ndodhet në gjendje të stabilizuar dhe ka filluar të komunikojë, teksa ndodhet ende nën kujdesin e mjekëve në spitalin qendror të Londrës.",https://kohajone.com/sporti/shkaterrohet-ferrari-sulmuesi-i-njohur-klubit-anglez-perfshihet-ne-aksident-te-rende/,Sports,
326,"Barcelona ndalet edhe ndaj Real Betis, befasohet në shtesë","Barcelona nuk shkoi më shumë se një barazim 2-2 ndaj Real Betis në transfertë, në ndeshjen e vlefshme për javën e 16-të. Pjesa e parë u mbyll me avantazhin minimal për skuadrën e Flick, pas golit të Lewandowski në minutën e 39-të. Megjithatë në minutën e 68-të, vendasit ia dolën të barazojnë shifrat me një penallti të kthyer në gol nga Lo Celso. Ferran Torres riktheu avantazhin e Barcelonës në minutën e 82-të, por vendasit ende nuk e kishin thënë fjalën e fundit. Në minutën e 94-t, ishte Diao, i cili me një gol me finte, vendosi baraspeshën në 2-2, rezultat me të cilin u mbyll e gjithë ndeshja. Barcelona mban vendin e parë me 38 pikë, 5 pikë më shumë se Real Madrid, që ka dy ndeshje më shumë për të luajtur.",https://kohajone.com/sporti/barcelona-ndalet-edhe-ndaj-real-betis-befasohet-ne-shtese/,Sports,
327,"Manchester City ndalet sërish, nuk fiton dot ndaj Crystal Palace","Manchester City vijon krizën në kampionat, pasi sot nuk shkoi më shumë se një barazim 2-2 kundër Crystal Palace në javën e 15-të të Premier League. Vendasit, kaluan në avantazh pas vetëm katër minutash lojë me Munoz, i cili ka kapur të papërgatitur mbrojtjen e “qytetarëve”. Kundërpërgjigjja e lojtarëve të Pep Guardiola-s erdhi në minutën e 30-të me golin e barazimit të shënuar nga Haaland. Pjesa e dytë ka filluar si ajo e para për miqtë, me Palace që u rikthye në avantazh falë një goli të Lacroix në minutën e 56-të. Manchester City barazoi në minutën e 68-të me të riun Lewis, i cili u ndëshkua dhe me karton të kuq në fund.",https://kohajone.com/sporti/manchester-city-ndalet-serish-nuk-fiton-dot-ndaj-crystal-palace/,Sports,
328,Uzuni shënon dopietë dhe futet në historinë e Granada-s,"Myrto Uzuni nuk e ka ndërmend të ndalet në Spanjë. Sulmuesi shqiptar shëniu dy gola me Granadan, në ndeshjen ndaj Santander, e vlefshme për La Liga 2. Pasi mori një asist perfekt nga Rodelas, Uzuni mposhti portierin kundërshtar me një goditje tokazi nga brenda zonës (53′). I dyti personal, erdhi në minutën e 76-të. Uzuni numëron 11 gola në kampionat, në 15 ndeshje. Ai është golashënuesi më i mirë në historinë e Granada-s. 29-vjeçari ka thyer rekordin e El-Arabit me 44 gola të realizuar, pasi ka shënuar 46 gola ë 103 ndeshje. “D10S” for Myrto Uzuni is some nasty small club syndrome at work https://t.co/UfzWTzdpru — Ujku Rosarios 🇦🇷 (@ElAbuelitoLobo) December 1, 2024 Pase delicatessen de Sergio Ruiz y golazo de Myrto Uzuni. ¿El mejor jugador de la categoría? Yo digo sí. https://t.co/0mbZlebEC4 — Antonio Navarro (@rincondeantonio) December 7, 2024",https://kohajone.com/sporti/uzuni-shenon-dopiete-dhe-futet-ne-historine-e-granada-s/,Sports,
329,"Bayerni fiton dhe mbetet në krye të Bundesliga-s, bën detyrën dhe Leverkusen","Bayerni ka harruar shpejt eliminimin nga Kupa duke marrë një fitore të rëndësishme 4-2 në shtëpi kundër Heidenheim. Ekipi i Kompany zhbllokoi sfidën që në minutën e 18-të me Upamecano, por Honsak riktheu miqtë në baraspeshë në fillimin e pjesës së dytë. Më pas sfida foli e gjitha për Bayernn që shënoi tre gola me një dopietë të Musiala dhe një gol nga Goretzka. Skuadra bavareze mbetet e vetme në krye me 33 pikë pas 13 javësh. Nuk gabon as Leverkusen, që mori një sukses 2-1 ndaj St.Pauli. Wirtz dhe Tah vendosën për suksesin e radhës së “aspirinave”, që për momentin mbajnë vendin e tretë me 26 pikë. /R.Lika-Koha Jonë/",https://kohajone.com/sporti/bayerni-fiton-dhe-mbetet-ne-krye-te-bundesliga-s-ben-detyren-dhe-leverkusen/,Sports,
330,"“Socca World Cup 2024”, kombëtarja e minifutbollit eliminohet nga Omani në çerekfinale","Kombëtarja shqiptare e minifutbollit mbylli rrugëtimin në Kampionatin Botëror “Socca Ëorld Cup 2024” duke u eliminuar në çerekfinale nga Omani. Kuqezinjtë u mundën me rezultatin 2-1 ne një ndeshje të bukur dhe me shumë emocione. Takimi nisi mirë djemtë e Irtan Sejkos që gjeti rrugën e rrjetës në minutën e 10-të me Mariglen Ademin. Pjesa e parë u mbyll në avantazhin e Shqipërisë ndërsa në të dytën Omani befasoi me dy gola dhe mbylli ëndrrën kuqezi në kampionatin botëror. Kombëtarja e minifutbollit shkroi historinë, pasi për herë të parë u kualifikua mes tetë kombëtareve më të mira të botës.",https://kohajone.com/sporti/socca-world-cup-2024-kombetarja-e-minifutbollit-eliminohet-nga-omani-ne-cerekfinale/,Sports,
331,"Rodrygo dëmtohet, humbet sfidën e radhës ndaj Gironas","Sulmuesit të Real Madrid, Rodrygo, i është rikthyer sërish dëmtimi. Braziliani u rikthye nga lëndimi, por ka braktisur ekipin sërish, pas vetëm dy ndeshjeve të luajtura. Rodrygo ka ndjerë dhimbje në këmbën e tij të majtë dhe për këtë arsye nuk do të jetë i gatshëm për sfidën e radhës në kampionat ndaj Girona. Lojtari ishte i dëmtuar edhe muajin e kaluar, kur humbi ndeshje të rëndësishme si ajo ndaj Barcelonës, Liverpool apo edhe Leganes. Rodrygo luajti ndaj Getafe dhe Athltic Bilbao, ndërsa i është shfaqur sërish problemi dhe trajneri Ancelotti nuk ka dashur ta rrezikojë, duke e lënë jashtë për tu rikuperuar plotësisht.",https://kohajone.com/sporti/rodrygo-demtohet-humbet-sfiden-e-radhes-ndaj-gironas/,Sports,
332,"Milan, Reijnders: Jemi të zhgënjyer, duhet të rikthehemi!","Mesfushori i Milanit, Tijjani Reijnders, duke folur për Milan TV ka analizuar humbjen 2-1 ndaj Atalantës. “Nuk donim të humbnim. Nuk ishte ndeshja që donim të luanim por duhet të shohim përpara. Jemi shumë të zhgënjyer”. Duhet të fitojmë më shumë besim dhe të mendojmë për ndeshjet e ardhshme, tani po vjen Champions dhe tashmë duhet të jemi të fokusuar”,- tha ai.",https://kohajone.com/sporti/milan-reijnders-jemi-te-zhgenjyer-duhet-te-rikthehemi/,Sports,
333,"Futbollisti mund të largohet nga Leverkusen, flet Xabi Alonso","E ardhmja e mbrojtësit Jonathan Tah te Leverkusen është në dyshim. Tah është në fund të kontratës dhe të shumta janë skuadrat e interesuara për të. Rreth situatës së tij, ka folur së fundmi trajneri i skuadrës kampione të Gjermanisë, Xabi Alonso. “Ne kemi nevojë për të deri në ditën e fundit, pastaj do të shohim se çfarë do të ndodhë. Ai është një lider i nivelit të lartë që bëhet më i mirë çdo ditë”,- tha Alonso.",https://kohajone.com/sporti/futbollisti-mund-te-largohet-nga-leverkusen-flet-xabi-alonso/,Sports,
334,"Rrëfimi i Shpendit: Synoj të shënoj sa më shumë gola, Shqipëria dhurata ime!","Cristian Shpendi është njeriu i momentit në Serie B me Cesenën, teksa kryeson listën e golashënueshve. Shpendi pëlqehet nga shumë skuadra, si në Itali, ashtu edhe në Angli. Ai, në një intervistë të dhënë së fundmi, ka folur për synimet e tij në aspektin personal, ndërsa nuk ka hezituar të japë opinionin e tij edhe sa i takon çështjes së kombëtares. “Do të doja të arrija një objektiv me Cesenën, është klubi që më rriti dhe jam shumë pranë tifozëve. Do të ishte një ëndërr e realizuar. Sigurisht që një objektiv, në këtë pikë, është të luftoj për renditjen e golashënuesit më të mirë, po përpiqem të arrij ndeshje pas ndeshje falë edhe ekipit”. “Nga Kombëtarja nuk më kanë telefonuar asnjëherë, nuk ka pasur asnjë kontakt. Gjithmonë kam punuar dhe luftuar për Shqipërinë, ajo është dhurata ime. Sigurisht që do ta mendoja, kombëtarja italiane është në nivel botëror, kështu që sigurisht që do ta mendoja”- tha ai.",https://kohajone.com/sporti/rrefimi-i-shpendit-synoj-te-shenoj-sa-me-shume-gola-shqiperia-dhurata-ime/,Sports,
335,Atalanta e Gjimshitit mund Milanin dhe merr kryesimin e Seria A,"Milani ka pësuar një tjetër humbje 2-1 ndaj Atalantës në transfertë në kuadër të javës së 15-të në Serie A. Charles de Ketelaere kaloi Atalantën në avantazh që në minutën e 12-të, ndërsa Alvaro Morata barazoi në minutën e 22-të. Në minutën e 87-të, Ademola Lookman shënoi golin e fitores për vendasit. Pas kësaj humbjeje, Atalanta është kryesuese me 34 pikë, ndërsa Milani renditet i shtati me 22 pikë.",https://kohajone.com/sporti/atalanta-e-gjimshitit-mund-milanin-dhe-merr-kryesimin-e-seria-a/,Sports,
336,"Inter mund me lehtësi Parmën, Asllani luan pak minuta","Interi merr një fitoe të rëndësishme 3-1 ndaj Parmës dhe shkon në kuotën e 31 pikëve. Skuadra zikaltër zhbllokoi ndeshjen në minutën e 40-të falë një super goli nga Dimarco. Gol që i hap rrugën shfaqjes së zikaltërve. Në pjesën e dytë Barella dhe Thuram u kujdesën për të vulosur rezultatin dhe për ta mbyllur çështjen. Darmian ndërkohë realizoi autogol. Kristjan Asllani u akitivizua pak minuta, pasi mori vendin e Calhanoglu në minutën e 71-të.",https://kohajone.com/sporti/inter-mund-me-lehtesi-parmen-asllani-luan-pak-minuta/,Sports,
337,ZYRTARE/ Gvozdenovic merr drejtimin e skuadrës së Elbasanit,"Ivan Gvozdenovic është trajneri i ri i AF Elbasanit. 46-vjeçari mori zyrtarisht drejtimin e skuadrës verdheblu, duke zënë vendin e lënë bosh nga Roberto Bordin, që dha dorëheqjen ditën e djeshme. Në konferencën për shtyp ka qenë drejtori sportiv i klubit verdheblu Elton Guranjaku, ai që ka bërë prezantimin e trajnerit të ri. Vetëm pak ditë pas largimit nga Skënderbeu, Gvozdenovic nis një aventurë të re në Abissnet Superiore, tashmë në krye të Elbasanit.",https://kohajone.com/sporti/zyrtare-gvozdenovic-merr-drejtimin-e-skuadres-se-elbasanit/,Sports,
338,FIFA zyrtarizon një sesion të tretë transferimi lojtarësh,Botërori i Klubeve ka detyruar FIFA-n që të krijojë një tjetër hapësirë ku klubet e ndryshme të bëjnë ndërhyrje në merkato. Mësohet se sesioni i tretë i tranferimit të lojtarëve do të jetë 1-10 qershor ndërsa me 15 të po të njëjtit muaj pritet nisja e eventit të shumë pritur. Sipas FIFA kjo datë duhet që të miratohet nga secila Federatë dhe vetëm pas këtij miratimi klubet e vendeve përkatëse do të mund të shesin dhe blejnë lojtarë. Nëse Federatat përkatëse nuk e miratojnë këtë dritare transferimesh atëherë klubet e tyre vetëm mund të shesin lojtarë.,https://kohajone.com/sporti/fifa-zyrtarizon-nje-sesion-te-trete-transferimi-lojtaresh/,Sports,
339,"PSG nuk heq dorë nga Osimhen, gati për sulmin e radhës në janar","PSG dominon Ligën 1, por është zhgënjimi i madh deri më tani në Ligën e Kampioneve, ku në pesë ndeshje ka grumbulluar vetëm 4 pikë, ndërsa ka shënuar 3 gola. Në këtë situatë, ekipi parisien e ka të pamundur kualifikimin në fazën play-off. Problemi i madh i trajnerit Luis Enrique është sulmi. Gonçalo Ramos sapo është rikthyer pas një dëmtimi të gjatë në kavilje dhe Kolo Muani ka zhgënjyer deri tani. Nisur nga kjo, drejtuesit parisienë e dinë se në janar duhet që të bëjnë përforcime në ofensivë. Objektivi vazhdon që të ngelet Viktor Osimhen, i cili është huazuar te Galatasaray deri më 30 qershor. Klauzola e shitjes e sulmuesit në pronësi të Napolit është 75 mln euro. Nëse PSG tenton ta marrë nigerianin në janar, atëherë duhet që të paguajë edhe 25 mln euro të tjera te skuadra turke.",https://kohajone.com/sporti/psg-nuk-heq-dore-nga-osimhen-gati-per-sulmin-e-radhes-ne-janar/,Sports,
340,"Manaj paralajmëron largimin nga Sivasspor: Ose rinovoj, ose largohem!","Rey Manaj mbetet ende një emër i lakuar në merkato. Në fakt, të gjithë prisnin që Manaj të largohej përpara këtij sezoni, pasi vinte nga një vit ku realizoi 18 gola duke qenë golashënuesi i tretë më i mirë në Turqi pas Icardi-t dhe Edin Dzekos. Gjithsesi Manaj vendosi të qëndronte të Sivasspor, ose më saktë drejtuesit e klubit refuzuan ofertat e shumta duke mbajtur Manaj në skuadër. Në një intervistë të dhënë për mediat italiane, Manaj la gjithçka të hapur kur u pyet në lidhje me të ardhmen e tij. “Kam bërë gjithçka për Sivassporin. Kam luajtur në fushë në Gaziantep me temperaturë 39 gradë dhe pa fjetur natën. Kam luajtur i dëmtuar.  Tani jam më shumë se një lojtar i këtij klubi. Nuk jam unë që e them këtë, por ata brenda klubit. Nuk kam rinovuar kontratën me Sivasspor, ose duhet të ndodhë, ose do të largohem. Të shohim se çfarë do të ndodhë në janar”, tha Manaj.",https://kohajone.com/sporti/manaj-paralajmeron-largimin-nga-sivasspor-ose-rinovoj-ose-largohem/,Sports,
341,"Raundi i dytë i kualifikueseve të Euro U-19 për vajza/ Shqipëria pjesë e Grupit B4, ndeshjet luhen në vendin tonë","Kombëtarja U-19 e vajzave ka njohur kundërshtaret e raundit të dytë të kualifikueseve të Kampionatit Europian. Shqipëria U-19 është pozicionuar në Grupin B4, së bashku me Irlandën e Veriut, Malin e Zi dhe Azerbajxhanin. Vajzat do të luajnë për të siguruar ngjitjen në Ligën A për sezonin e ardhshëm. Ndeshjet e Grupit B4 do të zhvillohen në shkurt 2025 dhe UEFA si edhe federatat pjesëmarrëse në këtë grup kanë vendosur t’ia besojnë FSHF-së organizimin e këtij mini-turneu. Takimet do të luhen në datat 18, 21 dhe 24 shkurt 2025.",https://kohajone.com/sporti/raundi-i-dyte-i-kualifikueseve-te-euro-u-19-per-vajza-shqiperia-pjese-e-grupit-b4-ndeshjet-luhen-ne-vendin-tone/,Sports,
342,“Abissnet Superiore”/ Përzgjidhet formacioni dhe trajneri më i mirë i javës së 16-të,"Pas përfundimit të javës së 16-të, trajnerët e ekipeve kombëtare të moshave kanë përzgjedhur formacionin më të mirë të javës. Në portë është Gentian Selmani i Tiranës, i cili mbajti portën e paprekur në transfertën me Skënderbeun. Bruno Dita i Dinamo City dhe Artan Jazxhi i Teutës janë dy qendërmbrojtësit më të mirë të javës. Ndërsa dy mbrojtësit më të mirë të krahëve janë Agan Mjaki i Laçit dhe Florjan Përgjoni i Tiranës. Tre mesfushorët më të mirë të javës së 16-të janë; Arinaldo Rrapaj i Partizanit, Serxho Ujka i Egnatias dhe Ledjo Tresa i Laçit. Dy sulmuesit e Dinamo City, Baton Zabërgja dhe Tiago Nani, së bashku me sulmuesin e Partizanit, Christian Mba, përbëjnë repartin e sulmit. Trajneri i javës është përzgjedhur tekniku i Dinamo City, Ilir Daja.",https://kohajone.com/sporti/abissnet-superiore-perzgjidhet-formacioni-dhe-trajneri-me-i-mire-i-javes-se-16-te/,Sports,
343,"Rinovoi kontratën, Cesena vendos vlerën e Cristian Shpendit në merkato","Cristian Shpendi rinovoi me Cesena deri në 30 qershor të 2028, por sipas mediave italiane nëse vjen një ofertë e rëndësishme mund të largohet. “Tuttosport” në numrin e së enjtes shkruan se klubi nga Emilia Romagna e vlerëson 15 milionë euro kartonin e tij. Një vlerë e jashtëzakonshme për një lojtar që për ta marrë nga San Marino Academy në vitin 2019 u shpenzuan vetëm 2500 euro. Cristian Shpendi, i cili është shënuesi më i mirë në Serie B, ka shanse të transferohet edhe në Angli në merkaton e verës. Ai mund të qëndrojë edhe te Cesena nëse skuadra ngjitet në Serie A. Cristian Shpendi ka luajtur edhe me Kombëtaren Shpresa, së bashku me binjakun e tij Stiven.",https://kohajone.com/sporti/rinovoi-kontraten-cesena-vendos-vleren-e-cristian-shpendit-ne-merkato/,Sports,
344,"Hysaj shkëlqen me Lazion ndaj Napolit, mediat italiane i vendosin notë të lartë","Elseid Hysaj është lënë jashtë skuadrës këtë sezon nga Lazio, por Baroni vendosi ta rikthente në Kupë. Në fakt bëri shumë mirë, pasi mbrojtësi shkodran ju kundërpërgjigj në mënyrën më të mirë. Ai jo vetëm që nuk stonoi por zhvilloi një super sfidë, një nga lojtarët më të mirë në fushë. Hysaj dha fillimisht asist në penalltinë e fituar nga Pedro në minutën e 21-të. Hysaj ishte i papërmbajtshëm në krahun e majtë duke shoqëruar të gjithë aksionet në fazën sulmuese, si në minutën e 32-të ku Noslin realizoi golin e parë për Lazio-n. Të gjithë lojtarët e Lazio-s, në fund të ndeshjes përqafuan Hysajn, i vlerësuar nga mediat me notën 7: “Nuk luan prej një jete, por nuk driblohet. Dhuron një asist për Pedro në penalltinë e fituar, protagonist edhe në golin e dytë. Një nga gjërat e bukura të kësaj mbrëmje”, shkruajnë mediat italiane.",https://kohajone.com/sporti/hysaj-shkelqen-me-lazion-ndaj-napolit-mediat-italiane-i-vendosin-note-te-larte/,Sports,
345,FSHF organizon mbrëmjen e veçantë me 70 vullnetarë. Duka: Faleminderit për shërbimin që i bëni futbollit dhe shoqërisë shqiptare,"Federata e Futbollit organizoi një event shumë të veçantë që iu kushtua të gjithë djemve e vajzave vullnetare që janë pjesë e rrjetit të vullnetarëve të FSHF-së. Rreth 70 vullnetarë ishin pjesë e këtij aktiviteti special të organizuar në stadiumin “Arena Kombëtare”, ndërsa pjesë e këtij rrjeti janë mbi 100 vullnetarë, të cilët me punën e tyre të palodhur janë një vlerë e shtuar e institucionit të futbollit shqiptar, duke ndihmuar në realizimin e suksseshëm të aktiviteteve të ndryshme të organizuara nga Federata, me karakter Kombëtar e ndërkombëtar. Për të respektuar punën e tyre dhe për t’i falënderuar nga afër, në eventin e veçantë mori pjesë edhe Presidenti i FSHF-së, Armand Duka. Në fjalën e tij përshëndetëse, ai i falenderoi për kontributin e tyre të veçantë dhe për shërbimin që i bëjnë shoqërisë dhe futbollit shqiptar. “Është një ditë e veçantë dhe për mua shumë e bukur që jam pjesë e këtij aktiviteti, ku duam t’ju shprehim mirënjohjen dhe t’ju falënderojmë secilin nga ju që jeni në këtë sallë dhe të gjithë ata që kanë qenë pjesë e kësaj nisme dhe vullnetarizmit për organizimet që bën FSHF. Nëpërmjet pranimit të ftesës nga ana juaj ne jemi bërë insitucioni i parë në Shqipëri që kemi një grup vullnetarësh të organizuar. E kemi filluar me finalen e Conference League, me vullnetarë nga e gjithë Shqipëria dhe ka pasur edhe nga bota. Sot kemi një grup të konsoliduar që kontribuojnë në organizimet që bën FSHF. Është një sakrificë nga ana juaj, por besoj se është edhe kënaqësi për atë që ju merrni. Sepse ju shihni atë që ju i shërbeni jo vetëm futbollit, por edhe shoqërisë shqiptare. Dua t’ju falënderoj shumë dhe ju inkurajoj që të vazhdoni ta bëni këtë gjë. Jo thjesht për kontributin tuaj në organizimet tona, por edhe për mesazhet që jepni, për solidaritetin dhe emancipimin e shoqërisë. Falënderoj edhe administratën e FSHF-së, Edlirën, e cila ka qenë iniciatore dhe e kuron këtë marrëdhënie dhe e ka me shumë kujdes këtë gjë. Është një rast i mirë për të shkëmbyer edhe mendime për punët që ne bëjmë. Do marrim opinionet tuaja për atë çka mund të përmirësojmë të gjithë bashkë. Duke qenë se jemi edhe në prag festash, ju uroj edhe Gëzuar Festat dhe vitin e ri 2025. Faleminderit”. Edhe disa nga vullnetarët mbajtën një fjalë përshëndetëse gjatë këtij aktiviteti. Tre prej tyre janë bërë pjesë e administratës së FSHF-së, duke punuar në tre departmante të ndryshme, teksa një pjesë tjetër është angazhuar edhe në programin e internshipit që ofron Federata. Vullnetarët u shprehën të kënaqur për mundësinë e dhënë dhe për mbështetjen e dhënë nga institucioni i futbollit.",https://kohajone.com/sporti/fshf-organizon-mbremjen-e-vecante-me-70-vullnetare-duka-faleminderit-per-sherbimin-qe-i-beni-futbollit-dhe-shoqerise-shqiptare/,Sports,
346,"Shorti i Botërorit të Klubeve, Juventus “peshkon” Manchester City-in","Shorti i Botërorit të Klubeve, zbuloi këtë të Enjte, ndarjen e 32 skuadrave në grupe dhe kundërshtarët e tyre. Bie në sy Grupi G, aty ku Juventus dhe Manchester City do të përballen mes tyre (ashtu si në Champions League), ndërsa në grup kanë edhe Wydad e Al Ain. Real Madrid do të jetë pjesë e Grupit H, së bashku me klube të njohura si Salzburg, Al Hilal dhe Pachuca. Inter Miami, ku luan Leo Messi, është pjesë e Grupit A, së bashku me Porto, Palmiera dhe Al Ahly. Botërori i Klubeve, një turne i ri i FIFA-s do të zhvillohet në SHBA, nga 15 Qershori deri më 13 Korrik, të vitit 2025 dhe do të jetë çdo katër vite.",https://kohajone.com/sporti/shorti-i-boterorit-te-klubeve-juventus-peshkon-manchester-city-in/,Sports,
347,"Partizani dhe Egnatia ndahen në “paqe”, Gjoka ndal Tiranën","Partizani dhe Egnatia nuk shkuan më shumë se një barazim 1-1 në kryeqytet. Mba i dha avantazhin të kuqve në minutën e 34-të, rezultat me të cilin u mbyll pjesa e parë. Partizani i shkoi shumë afër fitores, por u barazua në minutën e 90-të. Bakayoko, pas një topi të mbetur në zonë shënoi me roveshatë. Me këtë barazim, Partizani mban vendin e parë me 29 pikë, ndërsa Egnatia renditet në vendin e tretë me 27 pikë. Në sfidën tjetër, trajneri Ernest Gjoka, debutoi me barazim pa gola te Skënderbeu, në sfidën ndaj Tiranës. Në Korçë, ishte një ndeshje e vakët dhe me raste të pakta për shënim nga të dyja ekipet. Skënderbeu mban vendin e parafundit në renditje me 14 pikë, ndërsa Tirana renditet në vendin e shtatë me 17 pikë.",https://kohajone.com/sporti/partizani-dhe-egnatia-ndahen-ne-paqe-gjoka-ndal-tiranen/,Sports,
348,"Elbasan zgjedh trajnerin e ri, është një strateg i njohur","Elbasani ka gjetur menjëherë trajnerin e ri, pas largimit të Roberto Bordin. Drejtimi i skuadrës i është besuar një emri të njohur në Superligë, si Ivan Gvozdenovic. Tekniku serb u largua vetëm pak ditë më parë nga drejtimi i Skënderbeut, ndërsa rikthehet në stolin e një tjetër ekipi. Mësohet se marrëveshja mes Elbasanit dhe trajnerit Gvozdenovic është arritur dhe do të nisë menjëherë nga puna. Tekniku 46-vjeçar ishte në stolin e Skënderbeut prej dy vitesh, ndërsa u largua pas humbjes me Laçin në javën e kaluar. Gvozdenovic do të pasojë Bordin, i cili dha dorëheqjen pas fitores me Bylisin. Elbasani mban vendin e pestë në kampionat me 21 pikë, pas 16 javëve kampionat.",https://kohajone.com/sporti/elbasan-zgjedh-trajnerin-e-ri-eshte-nje-strateg-i-njohur/,Sports,
349,"“Opta” parashikon finalen e Champions League, ja kush e fiton …","Inter-Liverpool mund të jetë finalja e madhe e Champions League në Mynih. Ky është parashikimi i OPTA-s për kompeticionin më të rëndësishëm për klube, duke marrë parasysh gjasat e skuadrave, forcën dhe rezultatet e arritura deri më tani. The Reds dhe zikaltërit po zhvillojnë paraqitje të mira dhe me formatin e ri pozicionohen përkatësisht në vendin e parë dhe të dytë. Liverpool ka probalitetin më të madh për të fituar Champions League me 20.7%, i ndjekur nga Inter me 14.9%. Më pas, vijnë skuadra si Arsenal, City, Atalanta dhe Real. Pritej diçka më mirë nga Opta sa i takon renditjes shanseve që ka Bayern apo Barcelona. Për Liverpool dhe Inter, kalimi i fazës 1/16 duket thjeshtë një formalitet, pasi nuk ka më dyshime. Përllogaritësi i Opta ofron edhe parashikime të tjera, skuadra e Inzaghit ka 16.3% mundësi për të përfunduar në vendin e tretë, 9.4% për të përfunduar në vendin e katërt dhe 6.9% për të përfunduar në vendin e pestë. Sa i takon ekipit të Slot, shanset për të arritur në gjysmëfinale janë 51.3%. Finalja e madhe e Champions League do të mbahet me 31 maj 2025 në “Allianz Arena”.",https://kohajone.com/sporti/opta-parashikon-finalen-e-champions-league-ja-kush-e-fiton/,Sports,
350,"Bove do të vendosë defibrilator në zemër, nuk mund të luajë në Seria A","E ardhmja e Edoardo Bove mbetet e paqartë. Pasi kaloi frika, tani është koha për të reflektuar. Futbollisti italian është i qetë, i qeshur, por mbetet ende i shtruar në spital. Bove ndoqi nga televizioni edhe sfidën e fundit që ekipi i tij Fiorentina zhvilloi përballë Empolit në Kupë. Bove ka probleme kardiake, për këtë arsye po vlerësohet mundësia për t’i vendos defibrilator, ashtu siç është bërë edhe me Cristian Eriksen. Nëse Bove do të vendoste atë aparaturë nuk do të ketë mundësi të luajë në Serie A, pasi në Itali është e ndalur me ligj, por si në rastin e Erkisen, edhe italiani mund të luaj në Angli apo Holandë.",https://kohajone.com/sporti/bove-do-te-vendose-defibrilator-ne-zemer-nuk-mund-te-luaje-ne-seria-a/,Sports,
351,Federata e Kosovës konfirmon ankesën në CAS për skandalin në Rumani,"Federata e Futbollit të Kosovës, ka konfirmuar ankesën në CAS, në lidhje me ngjarjet e ndodhura në Rumani më 15 Nëntor, në Ligën e Kombeve. Kosova ka paraqitur ankesën ndaj vendimit të UEFA-s, që i dha fitoren 3-0 Rumanisë, pasi lojtarët “dardanë” braktisën ndeshjen, për shkak të thirrjeve anti-shqiptare nga tifozët. “Federata e Futbollit e Kosovës njofton opinionin publik se në afatin e përcaktuar kohor, ka proceduar në CAS ankesën ndaj vendimit të UEFA-s në lidhje me ndeshjen Rumani- Kosovë, të datës 15.11.2024. FFK-ja, përveç angazhimit të ekipit të vet ligjor, është në konsultim edhe me disa studio ligjore me përvojë të madhe me lëndët në CAS, kryesish nga Zvicra dhe Gjermania, për t’ u përfaqësuar në mënyrën e vet më të mirë në këtë betejë ligjore në kërkim të së drejtës për Federatën dhe ekipin tonë Kombëtar. Federata e Futbollit e Kosovës shpreh besimin e saj të plotë që CAS do të marrë vendim të drejtë e meritor”, shkruhet në komunikatë. Kujtojmë se ndeshja u braktis nga Kosova në minutat e fundit kur ishte 0-0 dhe pavarësisht kërkesës së arbitrit, lojtarët dhe stafi refuzuan të rikthehen në fushë. UEFA, vendosi t’i japë fitore Rumanisë në tavolinë, por FFK e ka çuar çështjen në CAS, aty ku kërkojnë ndryshimin e vendimit.",https://kohajone.com/sporti/federata-e-kosoves-konfirmon-ankesen-ne-cas-per-skandalin-ne-rumani/,Sports,
352,"Granit Kuleta shkruan histori, arrin renditjen e dytë në botë për ”Bodybuilding”","Një sukses shqiptar është arritur nga Granit Kuleta, i cili ka shkruar histori duke u bërë shqiptari i parë që renditet i dyti në listën botërore për bodybuilding. Kuleta e ka cilësuar këtë arritje si një krenari të madhe, duke ndarë me ndjekësit e tij emocionet dhe suksesin e tij historik. Për vitin 2024, ai ka dëshmuar se është një prej sportistëve më të mirë të bodybuilding-ut, duke arritur rezultate të shquara në garat më prestigjioze të globit. Granit Kuleta ka përfaqësuar Kosovën me dinjitet dhe sukses në disa vende të botës, duke fituar medalje dhe trofe të çmuar. Ndër kulminacionet e tij për vitin 2024 mund të përmendim: -Vendi i 3-të në “Arnold Classic”—një prej garave më prestigjioze të bodybuilding-ut.
-Vendi i 1-rë në “Diamond Cup Skopje”, duke treguar epërsi dhe formë të shkëlqyer.
-Vendi i 3-të në Kampionatin Mediteran, duke përfaqësuar rajonin me sukses.
-Vendi i 3-të në “Malta Grand Prix”, duke vazhduar serinë e podiumeve. Këto rezultate jo vetëm që e kanë ngritur profilin e tij në arenën ndërkombëtare, por gjithashtu kanë ndihmuar në promovimin e sportit të bodybuilding-ut në Kosovë. Granit Kuleta jo vetëm që ka vendosur standarde të reja për sportistët shqiptarë, por gjithashtu ka frymëzuar një brez të ri të bodybuilder-ave dhe sportistëve. Arritja e tij e ka vendosur Kosovën në hartën botërore të këtij sporti, duke treguar se edhe nga një vend i vogël mund të vijnë suksese të mëdha. Duke reflektuar mbi arritjet e tij, Kuleta ka shprehur falënderime për të gjithë ata që e kanë mbështetur gjatë rrugëtimit të tij. Ky sukses është një testament i punës së palodhshme, disiplinës dhe përkushtimit të tij. E ardhmja premton akoma më shumë për Granit Kuletën, i cili vazhdon të synojë majat e reja në karrierën e tij profesionale. A post shared by IFBB Elitepro Granit H. Kuleta (@granitkuleta)",https://kohajone.com/sporti/granit-kuleta-shkruan-histori-arrin-renditjen-e-dyte-ne-bote-per-bodybuilding/,Sports,
353,"Euro 2026 për U-17 dhe U-19, Shqipëria mëson kundërshtarët e kualifikueseve","Në selinë e UEFA-s u hodh shorti për raundin e dytë të kualifikueseve të Kampionatit Europian U-17 “Shqipëri 2025”. Në këtë fazë, 28 skuadrat që kaluan me sukses raundin e parë të kualifikueseve mësuan kundërshtarët e tyre. Raundi i dytë përbëhet nga 7 grupe me nga katër skuadra secila. Grupi A1: Itali, Kroaci, Ukrainë, Sllovaki. Grupi A2: Spanjë, Austri, Gjermani, Norvegji. Grupi A3: Francë, Greqi, Danimarkë, Finlandë. Grupi A4: Portugali, Serbi, Holandë, Hungari. Grupi A5: Çeki, Zvicër, Turqi, Suedi. Grupi A6: Belgjikë, Poloni, Islandë, Irlandë. Grupi A7: Angli, Irlandë e Veriut, Slloveni, Izrael. Shtatë vendet e para të çdo grupi do t’i bashkohen Shqipërisë në fazën finale të Kampionatit Europian U-17, që do të organizohet nga Federata Shqiptare e Futbollit në datat 19 maj – 1 qershor 2025. Ndërkohë, Shqipëria U-17 ka njohur edhe kundërshtarët e saj për raundin e dytë të kualifikueseve. Kuqezinjtë janë pozicionuar në Grupin B6, së bashku me Uellsin dhe Azerbajxhanin. Ndeshjet e Grupit B6 do të zhvillohen në vendin tonë në datat 19, 22 dhe 25 mars 2025.",https://kohajone.com/sporti/euro-2026-per-u-17-dhe-u-19-shqiperia-meson-kundershtaret-e-kualifikueseve/,Sports,
354,"U largua nga Skënderbeu, Gvozdenoviç merr drejtimin e një tjetër ekipi në Superiore","Ivan Gvozdenoviç ka gjetur menjëherë një skuadër tjetër, kjo pasi u largua nga Skënderbeu vetëm disa ditë më parë. Tekniku serb, i cili drejtoi korçarët për dy vite, tashmë do të jetë trajneri i ri i AF Elbasanit. Është vetë klubi verdheblu që ka konfirmuar këtë me anë të një njoftimi. Ai vjen kështu për të zëvendësuar italianin Roberto Bordin, i cili dha dorëheqjen menjëherë pas fitores me Bylisin.",https://kohajone.com/sporti/u-largua-nga-skenderbeu-gvozdenovic-merr-drejtimin-e-nje-tjeter-ekipi-ne-superiore/,Sports,
355,Federata e Kosovës ka proceduar në CAS ankesën ndaj vendimit për ndeshjen Rumani-Kosovë,"Federata e Futbollit e Kosovës njofton opinionin publik se në afatin e përcaktuar kohor, ka proceduar në CAS (Court of Arbitration of Sport) ankesën ndaj vendimit të UEFA-s në lidhje me ndeshjen Rumani- Kosovë, të datës 15.11.2024. FFK-ja, përveç angazhimit të ekipit të vet ligjor, është në konsultim edhe me disa studio ligjore me përvojë të madhe me lëndët në CAS, kryesish nga Zvicra dhe Gjermania, për t’ u përfaqësuar në mënyrën e vet më të mirë në këtë betejë ligjore në kërkim të së drejtës për Federatën dhe ekipin tonë Kombëtar. Federata e Futbollit e Kosovës shpreh besimin e saj të plotë që CAS do të marrë vendim të drejtë e meritor.",https://kohajone.com/sporti/federata-e-kosoves-ka-proceduar-ne-cas-ankesen-ndaj-vendimit-per-ndeshjen-rumani-kosove/,Sports,
356,"Dje fitoi kundër Bylisit, sot trajneri i Elbasanit jep çuditërisht dorëheqjen","Një ditë pas fitores kundër Bylisit trajneri i Elbasanit, Roberto Bordin, ka dhënë dorëheqjen. Një vendim i papritur, pikërisht kur ekipi iu kthye fitores pas dy muajsh. 59-vjeçari u ul në stolin e Elbasanit më 12 korrik dhe në 16 ndeshjet e Superiores ka shënuar katër fitore, nëntë barazime dhe tre humbje, me 21 pikë të grumbulluara. “AF Elbasani njofton publikun për shkëputjen e bashkëpunimit me trajnerin Bordin. Tekniku italian ka paraqitur dorëheqjen kështu duke u larguar nga drejtimi i ekipit. Familja verdheblu i uron suksese në vazhdim”, lexohet në njoftimin e klubit të Elbasanit.",https://kohajone.com/sporti/dje-fitoi-kunder-bylisit-sot-trajneri-i-elbasanit-jep-cuditerisht-doreheqjen/,Sports,
357,"Pankarta “Kosova është Serbi”, UEFA dënon edhe Qipron","Federata e Futbollit e Qipros është dënuar me 10 mijë euro për shfaqjen e pankartës “Kosova është Serbi” nga tifozët qipriotë në ndeshjen Qipro – Kosova e luajtur më 9 shtator në Ligën e Kombeve. Kosova e fitoi ndeshjes 4:0. Në mesin e pjesës së parë ndeshja u ndërpre për disa minuta, kur në tribuna u shfaq pankarta  “Kosova është Serbi”. Vetëm pas largimit të saj ndeshja vijoi normalisht Nga dënimi nuk ka shpëtuar as Federata e Futbollit e Rumanisë. Federata rumune u dënua me 7500 euro për ndezje të fishekzjarrëve nga tifozët e Rumanisë, teksa shifra e gjobës shkon në 271 mijë euro.",https://kohajone.com/sporti/pankarta-kosova-eshte-serbi-uefa-denon-edhe-qipron/,Sports,
358,"Mbappe humbi sërish penallti, Ancelotti e mbron: Është i trishtuar!","Real Madrid pësoi një humbje 2-1 mbrëmjen e djeshme kundër Athletic Bilbao. Me një ndeshje më pak, Reali ndodhen në vendin e dytë, minus 4 pikë në raport me ekipin blaugrana. Në Madrid ka pa diskutim një çështje “Mbappe”, me yllin francez që vijon sezonin e tij me ulje ngritje shumë të forta. Getafes, Rudiger fitoi një tjetër 11-metërsh, por nga pika e bardhë e penalltisë, Mbappe gaboi sërish, në të njëjtën formë, në të njëjtin krah, ashtu si ndaj Liverpool. Ancelotti e ka mbrojtur sërish yllin francez pas ndeshjes. “Ishte një ndeshje e ekuilibruar, e luftuar. Kur barazuam, u përpoqëm të kishim kontrollin e lojës, po u penalizuan nga disa detaje si penalltia e humbur. Mbappe është i trishtuar, i zhgënjyer, por duhet të shohim përpara”.",https://kohajone.com/sporti/mbappe-humbi-serish-penallti-ancelotti-e-mbron-eshte-i-trishtuar/,Sports,
359,"Kapen me kokainë, i riu djali i këngëtarit të njohur. ”Pronari” reklamonte jetën e luksit",,https://kohajone.com/webtv/kapen-me-kokaine-i-riu-djali-i-kengetarit-te-njohur-pronari-reklamonte-jeten-e-luksit/,Chronical,
360,"Vr@sja e Martinit, 14-vjeçari kërkon daljen nga burgu. Luisi dërgohet në Itali",,https://kohajone.com/webtv/vrsja-e-martinit-14-vjecari-kerkon-daljen-nga-burgu-luisi-dergohet-ne-itali/,Chronical,
361,A po lobon për heqje e “non gratës”? Berisha: Po pres që Trump të nisë punën,,https://kohajone.com/webtv/a-po-lobon-per-heqje-e-non-grates-berisha-po-pres-qe-trump-te-nise-punen/,Chronical,
362,"Tiranë, goditen dy raste të shpërndarjes së lëndëve narkotike në doza, arrestohen në flagrancë 3 shtetas",,https://kohajone.com/aktualitet/tirane-goditen-dy-raste-te-shperndarjes-se-lendeve-narkotike-ne-doza-arrestohen-ne-flagrance-3-shtetas/,Chronical,
363,"I akuzuari në Prizren, për vepën penale “Dhunimi”, vihet në pranga në Dibër",,https://kohajone.com/aktualitet/i-akuzuari-ne-prizren-per-vepen-penale-dhunimi-vihet-ne-pranga-ne-diber/,Chronical,
364,"E dhunoi fizikisht dhe tentoi të përdhunonte 74-vjeçaren, arrestohet 38-vjeçari në Pukë","Policia e Pukës ka arrestuar një 38-vjeçar i cili akuzohet se ka dhunuar fizikisht dhe ka tentuar të përdhunojë një 74-vjeçare. Specialistët për Hetimin e Krimeve të Komisariatit të Policisë Pukë, bënë ndalimin e shtetasit Fatmir Shyti, 38 vjeç, person me precedent të mëparshëm kriminal për veprat penale “Dhuna në familje” dhe “Armëmbajtje pa leje”. Ndalimi i tij u bë pasi ka ushtruar dhunë fizike dhe ka tentuar të kryejë marrëdhënie seksuale me dhunë me një 74-vjeçare. Materialet procedurale u referuan në Prokurorinë pranë Gjykatës së Shkallës së Parë të Juridiksionit të Përgjithshëm Shkodër për veprat penale “Marrëdhënie seksuale me dhunë me të rritura e mbetur në tentativë”.",https://kohajone.com/aktualitet/e-dhunoi-fizikisht-dhe-tentoi-te-perdhunonte-74-vjecaren-arrestohet-38-vjecari-ne-puke/,Chronical,
365,"Aksioni policor, “Breaking”, godet në Vlorë vjedhësit e pronës dhe pasurisë",,https://kohajone.com/aktualitet/aksioni-policor-breaking-godet-ne-vlore-vjedhesit-e-prones-dhe-pasurise/,Chronical,
366,"Shkodër, finalizohet operacioni policor i koduar “Bashkëpunëtori”",,https://kohajone.com/aktualitet/shkoder-finalizohet-operacioni-policor-i-koduar-bashkepunetori/,Chronical,
367,Vlora zgjohet nën makthin e shpërthimit të eksplozivit në Lungomare,"Një shpërthim me eksploziv në një lokal në Lungomare, shkaktohen dëme materiale, duke shndërruar zgjimin e qytetit bregdetar në një makth.
Një shpërthim me eksploziv ka ndodhur në ambientet e jashtme të një lokali në qytetin e Vlorës. Sipas informacioneve paraprake ngjarja ka ndodhur në orët e para të mëngjesit të kësaj të diele (8 dhjetor), ndërsa raportohet vetëm për dëme materiale. Shpërthimi ka qenë i fuqishëm dhe dyshohet se eksplozivi i vendosur ka qenë tritol. Lokali që ndodhet në zonën e në Lungomares në Vlorë nuk kishte funksionuar prej kohësh por kishte vetëm pak ditë që ishte rihapur. Nuk ka asnjë informacion për autorët, ndërsa Policia dhe grupi hetimor shkuan në vendin e ngjarjes dhe po punojnë për të zbardhur rrethanat.",https://kohajone.com/aktualitet/vlora-zgjohet-nen-makthin-e-shperthimit-te-eksplozivit-ne-lungomare/,Chronical,
368,"Vr@u Alfredin, akt ekspertimi psikiatrik për autorin. Avokati: Varësia nga droga…",,https://kohajone.com/webtv/vru-alfredin-akt-ekspertimi-psikiatrik-per-autorin-avokati-varesia-nga-droga/,Chronical,
369,"Zgjedhjet në 2025, PD tregon grupin për Tiranën. Mes 36 emrave edhe djali i Sokol Olldashit",,https://kohajone.com/webtv/zgjedhjet-ne-2025-pd-tregon-grupin-per-tiranen-mes-36-emrave-edhe-djali-i-sokol-olldashit/,Chronical,
370,"Vr@sja e 14-vjeçarit, Braçe: Rast dezinformimi politik. Kemi kërkuar hetim",,https://kohajone.com/webtv/vrsja-e-14-vjecarit-brace-rast-dezinformimi-politik-kemi-kerkuar-hetim/,Chronical,
371,"“Më shante, e mbaja me bukë”, zbardhet dëshmia e vr@sësit të Alfred Dedjas",,https://kohajone.com/webtv/me-shante-e-mbaja-me-buke-zbardhet-deshmia-e-vrsesit-te-alfred-dedjas/,Chronical,
372,"E pagoi cash apartamentin, deputeti i PD-së përfundon në SPAK",,https://kohajone.com/webtv/e-pagoi-cash-apartamentin-deputeti-i-pd-se-perfundon-ne-spak/,Chronical,
373,"Partia e Metës protestë tek SPAK-u, Sali Berisha: Fokusin e kemi tek Rama",,https://kohajone.com/webtv/partia-e-metes-proteste-tek-spak-u-sali-berisha-fokusin-e-kemi-tek-rama-2/,Chronical,
374,"Alfredi i zgjati dorën, por i riu e q@lloi. Autori është kunati i Altin Hajrit",,https://kohajone.com/webtv/alfredi-i-zgjati-doren-por-i-riu-e-qlloi-autori-eshte-kunati-i-altin-hajrit/,Chronical,
375,"U grabitën në Greqi më 26 shtator, Europol kërkon 1 milionë euro në Shqipëri e Francë","Policia greke përmes Europol kërkon të gjurmojë rreth 1 milionë euro, pjesë e mbetur pa sekuestruar nga një grabitje e ndodhur në 26 shtator në zonën e Lavrios. Më 26 shtator, 4 persona që udhëtonin me një automjet të vjedhur, kanë grabitur një furgon që transportonte vlera monetare jashtë një dyqani të madh lodrash në Lavrio. 3 prej grabitësve të maskuar e të veshur totalisht me të bardha, fillimisht çanë gomat e furgonit të blinduar. Më pas nën kërcënimin e armëve dhe të një eksplozivi, hodhën bojë në xhamin e parë të mjetit dhe kërcënuan punonjësit. Një prej personave që ndodhej brenda, ka hapur portën dhe grabitësit kanë arritur të marrin 1 milion e 185 mijë e 226 euro. Pas dy muaj hetime, policia arriti të identifikojë dhe arrestojë autorët më 27 nëntor. Policia arrestoi 6 persona dhe sekuestroi rreth 211 mijë euro si dhe armë e sende që u përdorën në grabitje. Ata vepronin si grup i organizuar kriminal. Policia tha se të arrestuarit ishin shtetas grekë, por në mungesë të publikimit të identiteteve nuk dihet nëse kishin edhe kombësi tjetër. Hetimi zbuloi se kreu i grupit kriminal, një 56-vjeçar, kishte precedentë të shumtë prej vitit 1993. Dy javë pas grabitjes ai rezulton të ketë udhëtuar drejt Shqipërisë. Pasi qëndroi 1 muaj në Shqipëri, ai u kthye në Athinë. Pas dy javësh qëndrimi në kryeqytetin grek, bashkë me një të afërm udhëtoi sërish drejt Parisit në Francë. Dhe i afërmi dyshohet se ka marrë pjesë në grabitje. Duke qenë se nga shuma totale e grabitur mungojnë rreth 1 milion euro, policia greke ka kërkuar ndihmën e Europol për të hetuar lëvizjet e të dyshuarit në Shqipëri e Francë e nëse shuma e parave është transferuar pikërisht në këto dy vende.",https://kohajone.com/aktualitet/u-grabiten-ne-greqi-me-26-shtator-europol-kerkon-1-milione-euro-ne-shqiperi-e-france/,Chronical,
376,"Vlorë, policia vë në pranga 51-vjeçarin që plagosi me thokë një 41-vjeçar për motive të dobëta",,https://kohajone.com/aktualitet/vlore-policia-ve-ne-pranga-51-vjecarin-qe-plagosi-me-thoke-nje-41-vjecar-per-motive-te-dobeta/,Chronical,
377,"Një i dehur nga Selenica e Vlorës terrorizon me armë banorët dhe vetëm pas 12 orëve ndjekje, bie në pranga",,https://kohajone.com/aktualitet/nje-i-dehur-nga-selenica-e-vlores-terrorizon-me-arme-banoret-dhe-vetem-pas-12-oreve-ndjekje-bie-ne-pranga/,Chronical,
378,"Policia e Durrësit, e vendosur të përcaktojë fatin ligjor të lojërave të fatit",,https://kohajone.com/aktualitet/policia-e-durresit-e-vendosur-te-percaktoje-fatin-ligjor-te-lojerave-te-fatit/,Chronical,
379,"Përleshen fqinjët me thikë dhe kosore në Dimal, arrestohen babë e bir",,https://kohajone.com/aktualitet/perleshen-fqinjet-me-thike-dhe-kosore-ne-dimal-arrestohen-babe-e-bir/,Chronical,
380,"Bilanc tragjik i dy aksidenteve në Kamëz dhe Tiranë, një 64-vjeçare humb jetën, plagosen 5 të tjerë","Edhe kronikat e luftës nga zonat e konfliktit nëpër botë nuk kanë një bilanc më të madh viktimash se sa aksidentet automobilistike në Shqipëri. Edhe pse Policia Rrugore ka zbatuar një politikë të rreptë mbikqyrjeje të rrugëve dhe penalitete të ashpra për shkelësit, sërish numri i aksidenteve është në nivele alarmanete. Dy aksident kanë ndodhur brenda pak orësh në Kamëz dhe Tiranë ditën e djeshme, ku për pasojë një grua 64 vjeçe ka humbur jetën, ndërsa 5 persona të tjerë kanë mbetur të plagosur. Policia e Tiranës sqaron se aksidenti i parë ka ndodhur në bulevardin “Nënë Tereza” në Kamëz, në orën 17:30, ku një 30 vjeçar teksa drejtonte një makinë përplasi dy këmbësore. Njëra prej tyre nuk i mbijetoi plagëve dhe ndërroi jetë në spital, ndërsa tjetra ndodhet nën kujdesin e mjekëve. Ndërkohë disa orë më vonë, në në Bulevardin e Ri për në Paskuqan një 23-vjeçar duke drejtuar duke drejtuar një makinë Ford është përplasur me një mjet tjetër “Audi”. Për pasojë kanë mbetur të lënduar dy drejtuesit e mjeteve dhe dy pasagjerët që ndodheshin në makina. Ne te dyja rastet policia thote se ka arrestuar shoferët fjatorë që shkaktuan aksidentet. Njoftimi i Policisë: Specialistët e Komisariatit të Policisë Rrugore Tiranë arrestuan shtetasit: – A. H., 30 vjeç, banues në Tiranë, pasi në orën 17:30, në bulevardin “Nënë Tereza”, Kamëz, duke drejtuar mjetin tip “Benz” ka aksidentuar këmbësoret shtetaset Z. K., 64 vjeçe, dhe Sh. K., 58 vjeçe, banuese në Kukës dhe Bathore. Si pasojë e dëmtimeve të marra nga aksidenti shtetasja Z. K., ka ndërruar jetë në spital, ndërsa shtetasja Sh. K., pas mjekimit në spital është larguar në banesë; – E. H., 23 vjeç, banues në Texas, pasi në orën 22:00, në Bulevardin e Ri për në Paskuqan, duke drejtuar mjetin tip “Ford”, me pasagjer shtetasin E. P., është përplasur me mjetin tip “Audi” me drejtues shtetasin E. Sh., 34 vjeç, me pasagjere shtetasen A. N. Si pasojë janë dëmtuar dy drejtuesit e mjeteve dhe dy pasagjerët të cilët ndodhen në spital në kujdesin e mjekëve. AV",https://kohajone.com/aktualitet/bilanc-tragjik-i-dy-aksidenteve-ne-kamez-dhe-tirane-nje-64-vjecare-humb-jeten-plagosen-5-te-tjere/,Chronical,
381,"Krim në familjen shqiptare në Selanik, 46-vjeçari vret me thikë gruan dhe plagos djalin që doli për ta mbrojtur","Krim në familje në Angelohori të Selanikut mëngjesin e sotëm. Një 46-vjeçar vrau gruan e tij 60-vjeçare dhe plagosi djalin e tyre, i cili doli për ta mbrojtur. Ngjarja thuhet se ka ndodhur në shtëpinë e familjes kur çifti, 46-vjeçari me origjinë shqiptare dhe gruaja e tij 60-vjeçare rome, nisën të debatonin. Sherri ka shpërthyer dhe më pas 46-vjeçari ka marrë një thikë dhe ka vrarë gruan, ndërsa ka goditur edhe djalin e tyre 29-vjeçar, i cili u fut në mes, duke tentuar t’i ndajë. Autori është arrestuar nga efektivë të stacionit të Thermaikos të cilët kanë shkuar në vendngjarje pas njoftimit. Krim në familjen shqiptare në Selanik, 46-vjeçari vret me thikë gruan dhe plagos djalin që doli për ta mbrojtur",https://kohajone.com/aktualitet/krim-ne-familjen-shqiptare-ne-selanik-46-vjecari-vret-me-thike-gruan-dhe-plagos-djalin-qe-doli-per-ta-mbrojtur/,Chronical,
382,"Durrës, operacioni policor “Zona”, arrestime në flagrancë dhe sekuestrimin e dhjetëra dozave të dyshuara si lëndë narkotike",,https://kohajone.com/aktualitet/durres-operacioni-policor-zona-arrestime-ne-flagrance-dhe-sekuestrimin-e-dhjetera-dozave-te-dyshuara-si-lende-narkotike/,Chronical,
383,"Sarandë, operacioni policor “Haze”, vë në pranga një 35-vjeçar dhe sekuestron 3.5 litër vaji kanabisi",,https://kohajone.com/aktualitet/sarande-operacioni-policor-haze-ve-ne-pranga-nje-35-vjecar-dhe-sekuestron-3-5-liter-vaji-kanabisi/,Chronical,
384,"Aksident në aksin Lezhë-Laç, përplasen dy makina, njëra shpërthen në flakë","Një aksident ka ndodhur paraditen e sotme në aksin Lezhë- Laç. Dy automjete u përplasën me njëra-tjetrën në kryqëzimin e Rrilës, ku nga goditja njëra prej tyre ka shpërthyer në flakë. Fatmirësisht personat që ishin në automjetin që u përfshi nga flakët arritën të dilnin në kohë. Zjarrfikësit kanë ndërhyrë menjëherë për të shuar flakët. Nga raportimet e para bëhet me dije se drejtuesit e mjeteve kanë marrë lëndime dhe janë dërguar në spitalin e Lezhës. Policia ndodhet në vendin e ngjarjes për zbardhen e rrethanave dhe shkaqeve të këtij aksidenti.",https://kohajone.com/aktualitet/aksident-ne-aksin-lezhe-lac-perplasen-dy-makina-njera-shperthen-ne-flake/,Chronical,
385,"Spektakli i shpenguar i festës, policia e Tiranës penalizon 78 drejtues automjetesh",,https://kohajone.com/aktualitet/spektakli-i-shpenguar-i-festes-policia-e-tiranes-penalizon-78-drejtues-automjetesh/,Chronical,
386,Luisi: Ishin dy autorë. Zv/drejtori: S’u përdor th@ka e postuar në rrjete,,https://kohajone.com/webtv/luisi-ishin-dy-autore-zv-drejtori-su-perdor-thka-e-postuar-ne-rrjete/,Chronical,
387,"Muriqan, vihet në pranga me qëllim ekstradimi në Francë, 30-vjeçari nga Mali i Zi",,https://kohajone.com/aktualitet/muriqan-vihet-ne-pranga-me-qellim-ekstradimi-ne-france-30-vjecari-nga-mali-i-zi/,Chronical,
388,Error,Error,https://kohajone.com/aktualitet/godina-zbulon-ne-vau-i-dejes-qindra-rrenje-kanabisi-brenda-godines-se-braktisur-ne-pranga-62-vjecari-procedohen-3-punonjes-te-oshee/,Chronical,
389,Në Tuz të Malit të Zi vendoset busti i Gjergj Kastriotit-Skënderbeut,"Busti i heroit kombëtar të shqiptarëve, Gjergj Kastrioti Skënderbeu, u vendos në sheshin qendror të komunës së Tuzit, në Mal të Zi me ceremoni kulturore dhe në praninë qytetarëve të Malit të Zi, nga hapësira mbarëshqiptare dhe të mërgimtarëve nga Shtetet e Bashkuara të Amerikës. Njëri nga nismëtarët e vendosjese së bustit të heroit kombëtar, ish zyrtari vendor dhe nënkryetari aktual i Parlamentit të Malit të Zi, Nikollë Camaj tha se Gjergj Kastrioti do të rrijë krenar përballë Bratilës së Ded Gjon Lulit, ku gërshetohet me përpjekjet e Malësisë ndër shekuj për ta arritur lirinë kombëtare. “Kjo është një ditë e veçantë jo vetëm për Malësinë, por për të gjithë shqiptarët kudo që jetojnë. Kemi Gjergj Kastriotin Skenderbeun përballë Bratilës ku për herë të parë u ngrit flamuri për herë të parë pas vdekjes së kryetrimit. Është e vërtetë një gjë e madhe dhe dua të falenderoj çdo njeri që ka vendos qoftë një guralec në këtë projekt madhështorë”, tha zoti Camaj. Kryetari i Këshillit Kombëtar të Shqiptarëve në Malin e Zi, Faik Nika, vuri në dukje se inagurimi i bustit rithekson vlerat e Gjergj Kastriotit si një udhërrëfyes i kombit shqiptar, kryehero dhe frymëzimi i qëndresës së tyre. “Për shqiptarët në Malin e Zi është një ditë shumë e rëndësishme dhe me rëndësi historike për shqiptarët në Malin e Zi të cilët rrezikohen nga asimilimi. Simbolika e inagurimit të bustit në Malësi është një shenjë e zhvillimit të shqiptarëve dhe përforcon bashkimin rreth identitetit dhe vlerave kombëtare për të cilët ne jemi krenar”, tha zoti Nika, Ndërkaq, përfaqësuesi i shoqatave të mërgimtarëve në SHBA, zoti Ndrek Gjolaj që kontribuan për ngritjen e bustit, ngjarjen e vlerësojnë si një festë të madhe për shqiptarët kudo që janë. “Gëzuar Malësisë dhe mbarë malësorëve kudo që janë përmendoren e Gjergj Kastriotit që po vendoset sot dhe ta gëzojnë brez pas brezi”, tha zoti Gjolaj, kryetar i Shoqatës Malësia e Madhe në Detroit. Pas ndarjes së Tuzit nga Komuna e Podgoricës dhe krijimi i një komune te re, Kuvendi i këtij qytetit njëzëri miratoi vendimin për ngritjen e shtatores së Skënderbeut që ishte një ëndërr e kahmotshme e komunitetit në këtë zonë. Busti i shumëpritur i Gjergj Kastriotit u realizua në bashkëpunim me diasporën shqiptare nga Shtetet e Bashkuara të Amerikës ndërkohë që sheshin e ri e financoi Republika e Shqipërisë./VOA/",https://kohajone.com/kronike/ne-tuz-te-malesise-vendoset-busti-i-gjergj-kastriotit/,Chronical,
390,"Vr@sja e Martinit, Policia: S’ka autor të dytë. Ministri: Mos helmoni publikun",,https://kohajone.com/webtv/vrsja-e-martinit-policia-ska-autor-te-dyte-ministri-mos-helmoni-publikun/,Chronical,
391,"SPAK merr në dorë hetimet për vrasjen e Klaudio Prendit, dyshime për grup të strukturuar kriminal","Vrasja e 27-vjeçarit Klaudio Prendi do t’i kalojë për hetim Prokurorisë së Posaçme. Raportohet se SPAK do të marrë në dorë dosjen e ekzekutimit të 27-vjeçarit, që u vra në një atentat në kryqëzimin e zonës së xhamllikut në Tiranë në orët e para të 19 Nëntorit. Dyshohet se autorët e vrasjes së Prendit janë pjesë e një grupi të strukturuar kriminal. Klaudio Prendi u ekzekutua me silenciator sapo hyri në makinën e tij pasi doli nga një lokal. Automjeti i autorëve ju afrua paralel makinës së viktimës dhe prej andej u qëllua disa herë me armë. Pasi kryen ekzekutimin, autorët u larguan në drejtim të zonës së Xhamllikut, për të dalë më pas në Unazën e Madhe e më tej në Farkë, aty ku dogjën makinën së bashku me armën tip pistoletë me silenciator. /a.r  javanews",https://kohajone.com/aktualitet/spak-merr-ne-dore-hetimet-per-vrasjen-e-klaudio-prendit-dyshime-per-grup-te-strukturuar-kriminal/,Chronical,
392,Zhvillohet ceremonia me rastin e përfundimit të stërvitjes së përbashkët të RENEA dhe GSG9 e Policisë gjermane,,https://kohajone.com/aktualitet/zhvillohet-ceremonia-me-rastin-e-perfundimit-te-stervitjes-se-perbashket-te-renea-dhe-gsg9-e-policise-gjermane/,Chronical,
393,"Marshim proteste nga “Fan Noli” te Ministria së Arsimit, kërkojnë hetim të plotë të vrasjes së 14-vjeçarit dhe siguri në shkolla","Qytetarë të shumtë kanë dalë sot për herë të tretë në protestë që pas vrasjes së 14-vjeçarit Martin Cani nga një bashkëmoshatar i tij në dyert e shkollës ku mësonin. Qytetarët kanë paraqitur një sërë kërkesash, mes tyre dhe dorëheqjen e ministres së Arsimit. Po kështu ata kërkojnë zbardhjen e ngjarjes së rëndë që tronditi të madh e të vogël dhe drejtësi për Martinin, siguri për të gjithë fëmijët. “Jam prind i tre fëmijëve, të tre te ‘Fan Noli’. Jemi shumë të shqetësuar nga ngjarja e fundit. Ne kërkojmë që shenjtëria e jetës njerëzore të jetë në radhë të parë. Kërkojmë më tepër siguri në shkolla, rritje të numrit të psikologëve. Një edukim të posaçëm të fëmijëve për shenjtërinë e jetës. Bullizmi dhe armët e ftohta në shkolla duhet të marrin fund njëherë e mirë. Kemi pasur dhe në probleme, por jemi angazhuar për të mos i lënë të agravohen. Duhet një ndërgjegjësim dhe një edukim më i mirë. Nuk mjafton të marrë dhjeta dhe të jetë ekselent. Ne nuk do ta lëmë deri sa kjo çështje të ketë një zgjidhje, qoftë për hetimin e çështjes, qoftë për rritjen e sigurisë në shkolla”, tha një prind. “Ajo që ka ndodhur te Fan Noli nuk është një rast i izoluar. Nëse do ketë kontrolle në shkolla të tjera do zbulohen shumë raste. Më tmerron dhe më bën të ndihem e pasigurt ajo që mund të ndodhë”, tha një qytetare.",https://kohajone.com/aktualitet/qytetaret-ne-marshim-proteste-nga-fan-noli-te-ministria-se-arsimit-kerkojne-hetim-te-plote-te-vrasjes-se-14-vjecarit-dhe-siguri-ne-shkolla/,Chronical,
394,Policia nis nga Korça: “Asnjë Justifikim. Bashkë kundër Dhunës ndaj Gruas dhe Vajzave”,"Në kuadër të fushatës “16 Ditët e Aktivizmit kundër Dhunës me Bazë Gjinore” u bë çelja e kësaj fushate në qytetin e Korçës.
Ditën e sotme, aktiviteti u zhvillua në zonën këmbësore (pedonale) të Korçës, ku specialistja për dhunën në familje, ndihmësspecialistët e policimit në komunitet SPZ, të Drejtorisë Vendore të Policisë Korçë, në bashkëpunim me Kordinatoren Kundër dhunës në familje, në drejtorinë e kujdesit social, Bashkia Korçë, dhe me aktorët e tjerë mbështetës diskutuan me qytetarët mbi mënyrat se si të ndërgjegjësojmë shoqërinë për t’i thënë JO dhunës.
Të gjithë bashkë me moton: “Asnjë Justifikim. Bashkë kundër Dhunës ndaj Gruas dhe Vajzave”.
Denoncoje dhunën kudo ku e sheh!
Policia është e gatshme për t’ju ndihmuar!
Aktivitete të tilla do të zhvillohen edhe në ditët në vijim, dhe në shkollat e qytetit të Korçës.",https://kohajone.com/aktualitet/policia-nis-nga-korca-asnje-justifikim-bashke-kunder-dhunes-ndaj-gruas-dhe-vajzave/,Chronical,
395,"Ushtronin prostitucion në një apartament në Elbasan, arrestohen dy kolumbianet dhe dy tutorët","Arrestohen dy shtetase kolumbiane në Elbasan për prostitucion, në pranga dhe dy tutorët. Sipas burimeve zyrtare, janë vënë në pranga shtetaset A. P., 20 vjeçe dhe A. R., 24 vjeçe dhe shtetasit A. T., 25 vjeç dhe Y. H., 43 vjeç, për shfrytëzim prostitucioni. Bazuar në informacionet e siguruara nga inteligjenca policore, për një rast të ushtrimit të prostitucionit, në një apartament të marrë me qira, shërbimet e Policisë, në kuadër të operacionit të koduar “Fee”, kanë ushtruar kontroll në këtë apartment në të cilin u konstatuan 2 shtetaset kolumbiane dhe shtetasit A. T. dhe Y. H. Vijon puna për dokumentimin e rastit, identifikimin dhe kapjen e shtetasve të tjerë të përfshirë. Materialet procedurale i kaluan Prokurorisë pranë Gjykatës së Shkallës së Parë të Juridiksionit të Përgjithshëm Elbasan, për veprime të mëtejshme.",https://kohajone.com/aktualitet/ushtronin-prostitucion-ne-nje-apartament-ne-elbasan-arrestohen-dy-kolumbianet-dhe-dy-tutoret/,Chronical,
396,"PS dhe KQZ me datë të njëjtë për zgjedhjet parlamentare, PD refuzon",,https://kohajone.com/webtv/ps-dhe-kqz-me-date-te-njejte-per-zgjedhjet-parlamentare-pd-refuzon/,Chronical,
397,"Sa të sigurta janë shkollat? Vr@sja e Martin Canit, flasin ekspertët",,https://kohajone.com/webtv/sa-te-sigurta-jane-shkollat-vrsja-e-martin-canit-flasin-ekspertet/,Chronical,
398,"Policia vë në pranga dy të dyshuarit e vrasjes te rruga “Faik Konica”, Tiranë",,https://kohajone.com/aktualitet/policia-ve-ne-pranga-dy-te-dyshuarit-e-vrajses-te-rruga-faik-konica-tirane/,Chronical,
399,"Policia e Shtetit: Fushatë mediatike dizinformimi, lidhur me vrasjen e 14-vjeçarit",,https://kohajone.com/aktualitet/policia-e-shtetit-fushate-mediatike-dizinformimi-lidhur-me-vrasjen-e-14-vjecarit/,Chronical,
400,"Durrës, zbulohet një lokal i përshtatur për baste sportive, arrestohen dy shtetas",,https://kohajone.com/aktualitet/durres-zbulohet-nje-lokal-i-pershtatur-per-baste-sportive-arrestohen-dy-shtetas/,Chronical,
401,"Policia rrugore ka rritur prezencën dhe penalitetet, janë vendosur 18 789 masa administrative",,https://kohajone.com/aktualitet/policia-rrugore-ka-rritur-prezencen-dhe-masat-ndeshkuese-jane-vendosur-18-789-masa-administrative/,Chronical,
402,Policia e Tropojës vë në pranga autorin e dyshuar për vrasje,"Dalin pamjet nga momenti i arrestimit të Flordian Mulaj, i cili vrau pak ditë më parë 43-vjeçarin Artur Dauti. Nga pamjet duket se autori ishte fshehur në një banesë të braktisur në bjeshkët e fshatit Markaj Njoftimi: Lokalizohet, kapet dhe vihet në pranga autori i dyshuar i vrasjes së ndodhur në fshatin Dojan. Strukturat operacionale të DVP Kukës dhe ato të Komisariatit të Policisë Tropojë, si rezultat i kërkimeve dhe ndjekjes së pandërprerë policore, me mbështetjen e informacioneve të siguruara nga inteligjenca policore kanë bërë të mundur lokalizimin, kapjen dhe vënien në pranga të shtetasit F. M., 33 vjeç, banues në Bajram Curri. 33-vjeçari u lokalizua në një banesë të braktisur, në bjeshkët e fshatit Markaj. Shtetasi F. M., dyshohet se më datë 22.11.2024, në fshatin Dojan, vrau me armë zjarri shtetasin A. D., 39 vjeç. Grupi hetimor, në drejtimin e Prokurorisë pranë Gjykatës së Shkallës së Parë të Juridiksionit të Përgjithshëm Kukës, vijon punën për dokumentimin e plotë ligjor të këtij rasti.",https://kohajone.com/aktualitet/policia-e-tropojes-ve-ne-pranga-autorin-e-dyshuar-per-vrasje/,Chronical,
403,"“Tentativa” arreston 47-vjeçarin, banues në fshatin Sulaj, Fier, të shpallurin në kërkim",,https://kohajone.com/aktualitet/tentativa-arreston-47-vjecarin-banues-ne-fshatin-sulaj-fier-te-shpallurin-ne-kerkim/,Chronical,
404,"Policia forcon luftën e parandalimit të krimit në Shkodër, pranga armëmbajtësve",,https://kohajone.com/aktualitet/policia-forcon-luften-e-parandalimit-te-krimit-ne-shkoder-pranga-armembajtesve/,Chronical,
405,"Tiranë, sulmi policor “Bad spin 2” ndaj baste sportive online, çon në pranga 6 persona",,https://kohajone.com/aktualitet/tirane-sulmi-policor-bad-spin-2-ndaj-baste-sportive-online-con-ne-pranga-6-persona/,Chronical,
406,Reagon babai i autorit të dyshuar të vr@sjes së 14-vjeçarit,,https://kohajone.com/webtv/reagon-babai-i-autorit-te-dyshuar-te-vrsjes-se-14-vjecarit/,Chronical,
407,"“Babush, do më japësh një 2 mijë lekësh për tost?” – Babai i Martinit rrëfen bisedën e fundit…",,https://kohajone.com/webtv/babush-do-me-japesh-nje-2-mije-lekesh-per-tost-babai-i-martinit-rrefen-biseden-e-fundit/,Chronical,
408,"Babai ab@zonte me vajzën e tij, fqinjët dëgjuan të bërtiturat. Pritet dalja e analizave",,https://kohajone.com/webtv/babai-abzonte-me-vajzen-e-tij-fqinjet-degjuan-te-bertiturat-pritet-dalja-e-analizave/,Chronical,
409,Kronikë/ Borxhi për 15 mijë Euro dyshohet se i mori jetën 27-vjeçarit Klaudio Prendi,,https://kohajone.com/webtv/kronike-borxhi-per-15-mije-euro-dyshohet-se-i-mori-jeten-27-vjecarit-klaudio-prendi/,Chronical,
410,"Me grushtin lart, i mituri tregon ”krenarinë” për vr@sjen e 14-vjeçarit. Detajet e sherrit",,https://kohajone.com/webtv/me-grushtin-lart-i-mituri-tregon-krenarine-per-vrsjen-e-14-vjecarit-detajet-e-sherrit/,Chronical,
411,"Kronikë/ Hakmarrje apo sherret personale? Vr@tet djali i ish-gjyqtarit Prendi, ekspertët këqyrin “G Class-in”",,https://kohajone.com/webtv/kronike-hakmarrje-apo-sherret-personale-vrtet-djali-i-ish-gjyqtarit-prendi-ekspertet-keqyrin-g-class-in/,Chronical,
412,"Siguria Rrugore, Policia aktivitete ndërgjegjësuese me nxënësit e shkollave dhe komunitetin","Në kuadër të Javës Ndërkombëtare të Përkujtimit të Viktimave të Aksidenteve Rrugore, Policia në të gjithë vendin, në bashkëpunim me Drejtoritë e Shërbimeve të Transportit Rrugor, Kryqin e Kuq, institucionet arsimore dhe Policitë bashkiake, ka organizuar aktivitete ndërgjegjësuese me nxënësit e shkollave dhe komunitetin. Aktivitetet synuan në ndërgjegjësimin dhe sensibilizimin e përdoruesve të rrugës për rëndësinë e respektimit të rregullave të qarkullimit me qëllim parandalimin e aksidenteve me pasoja për jetën dhe shëndetin e qytetarëve. Gjatë javës, Policia Rrugore ka simuluar situata rrugore me nxënësit për t’i edukuar mbi sjelljen e sigurt në rrugë‍ dhe për mënyrën e reagimit në raste emergjente . Diskutimet përfshinë respektimin e rregullave të trafikut , funksionimin e semaforit , kuptimin e shenjave të punonjësve të Policisë  dhe rëndësinë e përdorimit të rripit të sigurimit . Aktivitetet u shoqëruan dhe me materiale edukative, si fletëpalosje dhe ilustrime, për t’i bërë konceptet e sigurisë rrugore më të kuptueshme për nxënësit dhe komunitetin. Policia Rrugore apelon për përdoruesit e rrugës që të zbatojnë me rigorozitet rregullat e qarkullimit rrugor, duke kontribuuar të gjithë në rritjen e parametrave të sigurisë rrugore në vend. /a.f/ ATSH",https://kohajone.com/aktualitet/siguria-rrugore-policia-aktivitete-ndergjegjesuese-me-nxenesit-e-shkollave-dhe-komunitetin/,Chronical,
413,"Forca Operacionale dhe Fast Albania, stërvitje për arrestimin e personave me rrezikshmëri shoqërore","Forcat e Posaçme Operacionale të Policisë së Shtetit kanë zhvilluar trajnime me Sektorin për Kërkimin FAST Albania, për veprimet taktike dhe të vetëmbrojtjes. Trajnimet janë zhvilluar në zbatim të programit vjetor në Drejtorinë e Forcës së Posaçme Operacionale. Policia e Shtetit bën me dije se trajnimet konsistojnë në ndërhyrjet në automjete, ambiente të mbyllura dhe të hapura, si dhe në temat e vetëmbrojtjes dhe ato për arrestimin e personave me rrezikshmëri të theksuar shoqërore. Policia e Shtetit ka ndarë edhe një video ku tregon për mënyrën si zhvillohen trajnimet.",https://kohajone.com/aktualitet/forca-operacionale-dhe-fast-albania-stervitje-per-arrestimin-e-personave-me-rrezikshmeri-shoqerore/,Chronical,
414,Policia e Dibrës parandaloi një ngjarje të rëndë kriminale,,https://kohajone.com/aktualitet/policia-e-dibres-parandaloi-nje-ngjarje-te-rende-kriminale/,Chronical,
415,"Korçë, finalizohet operacioni policor antidrogë i koduar “Aksi”",,https://kohajone.com/aktualitet/korce-finalizohet-operacioni-policor-antidroge-i-koduar-aksi/,Chronical,
416,"Maliq, aksident automobilistik me shtatë të plagosur","Një aksident automobilistik ka ndodhur mëngjesin e sotëm, rreth orës 05:55, në afërsi të fshatit Pendavinj, Maliq. Policia e Korçës njofton se, në aksident janë përfshirë një automjet tip “Benz” furgon, i drejtuar nga shtetasi I. M., dhe një automjet tip “Volkswagen”, i drejtuar nga shtetasi B. C. Si pasojë e përplasjes janë plagosur drejtuesi i furgonit dhe tre pasagjerë në këtë automjet, si dhe tre pasagjerë që udhëtonin me automjetin tip “Volkswagen”. Të gjithë të plagosurit janë transportuar në spital dhe ndodhen jashtë rrezikut për jetën. Grupi hetimor ndodhet në vendngjarje dhe po punon për zbardhjen e rrethanave dhe shkaqeve të aksidentit.",https://kohajone.com/aktualitet/maliq-aksident-automobilistik-me-shtate-te-plagosur/,Chronical,
417,"Kronikë/ Drejtorët e rinj në 12 qarqe, ministri: Rend në çdo cep të Shqipërisë",,https://kohajone.com/webtv/kronike-drejtoret-e-rinj-ne-12-qarqe-ministri-rend-ne-cdo-cep-te-shqiperise/,Chronical,
418,"Kronikë/ Dan Hutra i vr@u motrën, vëllai: Gjakun se fal, ky është mo@stër",,https://kohajone.com/webtv/dan-hutra-i-vru-motren-vellai-gjakun-se-fal-ky-eshte-moster/,Chronical,
419,"Kronikë/ Gara për shefa komisariatesh. 290 efektivë për 48 vende, mes tyre 9 gra",,https://kohajone.com/webtv/kronike-gara-per-shefa-komisariatesh-290-efektive-per-48-vende-mes-tyre-9-gra/,Chronical,
420,"Kronikë/ Mas@kra, AMP akuzon policët se ndihmuan Ibrahim Licin nga vendi",,https://kohajone.com/webtv/kronike-maskra-amp-akuzon-policet-se-ndihmuan-ibrahim-licin-nga-vendi/,Chronical,
421,Gjykata në Romë vendos nesër për 7 emigrantët e paligjshëm që erdhën nga Italia në Shqipëri,"Kujtojmë që disa javë më parë gjykata vendosi anulimin e vendimit të ndalimit të 12 emigrantëve, duke bërë që ata të riktheheshin sërish në Itali. Ndërkohë dy ditë më parë në Shëngjin mbërritën 8 emigrantë të tjerë, por njëri prej tyre u kthye sërish në Itali për shkak se u konstatuan probleme shëndetësore. Ministri i Brendshëm Matteo Piantedosi vijon të mbrojë operacionin. “Ne – thekson ai – jemi të bindur se gjithçka është në përputhje me ligjin evropian. Ka gjyqtarë që po vendosin në një mënyrë të caktuar, ne nuk pajtohemi me këto vendime dhe i kemi kundërshtuar”. Një delegacion parlamentar nga Partia Demokratike dhe Lëvizja 5 Yjet dhe përfaqësues të shoqatave të Tryezës së Azilit dhe Imigracionit ndodhet në terren në një mision monitorimi për të verifikuar kushtet e qendrave: hapësirat e banimit, tualetet dhe respektimin e procedurave ligjore dhe ndërkombëtare.",https://kohajone.com/aktualitet/gjykata-ne-rome-vendos-neser-per-7-emigrantet-e-paligjshem-qe-erdhen-nga-italia-ne-shqiperi/,Chronical,
422,"Elbasan, policia identifikon dhe çon në pranga hajdutët serial të biçikletave",,https://kohajone.com/aktualitet/elbasan-policia-identifikon-dhe-con-ne-pranga-hajdutet-serial-te-bicikletave/,Chronical,
423,"Shkodër, eksploziv në derën e banesës, në gusht i vunë lëndë plasëse tek agjencia funerale","Për të dytën herë pa kaluar ende dy muaj biznesmeni Ardian Fierza në Shkodër u sulmua me lëndë plasëse tritol. Këtë radhë sasia eksplozive u vendos në banesën e Fierzës në rrugën “Pashko Gjeçi” në Shkodër. Policia vendore e Shkodrës bën të ditur se tritoli u vendos në derën e shtëpisë të Ardian Fierzës, në orët e para të mëngjesit, rreth orës 2:45. Shpërthimi i fortë ka shkaktuar vetëm dëme materiale ndërsa është dëgjuar në gjithë atë zonë. Deri më tani policia bën të ditur se nuk ka arritur ende që të identifikojë autorët e dyshuar dhe se grupi hetimor është duke punuar për sigurimin e provave me qëllim identifikimin e autorit të kësaj ngjarje. Në momentin e shpërthimit familja Fierza ndodhej brenda banesës dhe menjëherë kanë dalë të shqetësuar pas kësaj vendosjes së tritolit. Në vendngjarje mbërritën forcat e policisë ndërsa përveç dëshmive janë sekuestruar edhe kamerat e sigurisë të banesës së Fierzës dhe të tjera në atë zonë. NGJARJA E NDODHUR NE GUSHT Herën e parë shpërthimi me tritol ndodhi më 29 gusht tek agjencia funerale që Fierza e ka në pronësi sëbashku me bashkëshorten e tij. Edhe atëherë kishte vetëm dëme materiale. Dy ditë pas asaj ngjarje policia vendore e Shkodrës arriti që të identifikojë autorin e dyshuar shtetasin Benard Pllumbaj 35 vjeç i cili u shpall në kërkim. Nga pamjet e kamerave të sigurisë 35 vjeçari afrohet i maskuar pranë agjencisë funerale dhe pasi ndez lëndën plasëse e hedh atë pranë derës dhe më pas largohet i qetë. I gjithë ky moment u filmua nga kamera e sigurisë. Policia vendore deklaroi se 35 vjeçari dyshohet se e kishte vendosur tritolin tek agjencia funerale për shkak të një borxhi të pashlyer nga Ardian Fierza. Që prej asaj kohe 35 vjeçari vijon që të jetë ende në kërkim nga policia vendore e Shkodrës. Ndërkohë dyshohet se edhe kjo ngjarje lidhet me rastin e parë ndërsa policia është duke hetuar për ta zbardhur të plotë edhe rastin e dytë. Në deklaratën e tij shtetasi Ardian Fierza ka deklaruar për policinë se nuk ka konflikte me persona të tjerë dhe se nuk e di se cila është arsyeja e vendosjes së tritolit në derën e shtëpisë së tij. Policia nën drejtimin e prokurorisë është duke punuar për të zbardhur edhe këtë ngjarje të dytë ndaj biznesmenit Ardian Fierza. https://www.panorama.com.al/iu-vendos-eksploziv-ne-deren-e-baneses-tre-muaj-me-pare-i-hodhen-lende-plasese-ne-agjencine-e-funeralit/",https://kohajone.com/aktualitet/shkoder-eksploziv-ne-deren-e-baneses-ne-gusht-i-vune-lende-plasese-tek-agjencia-funerale/,Chronical,
424,"Masat e Policisë Rrugore për shkelësit, janë vendosur 25,158 masa administrative",,https://kohajone.com/aktualitet/masat-e-policise-rrugore-per-shkelesit-jane-vendosur-25158-masa-administrative/,Chronical,
425,"Policia e Shtetit, gjatë tetorit 2024, 80 operacione, 675 shtetas në prang, 40 në kërkim","Gjatë muajit tetor, Policia e Shtetit, nëpërmjet zbatimit të planeve të masave, garantoi mbarëvajtjen e vizitës së presidentit të Turqisë, në Tiranë, të Maratonës së Tiranës, si dhe të disa tubimeve. 80 operacione  u finalizuan në të gjithë vendin ku u goditën veprimtari kriminale në fusha të ndryshme. 675 shtetas u vunë në pranga, nga të cilët 32 në kërkim kombëtar dhe 8 në kërkim ndërkombëtar falë dhe bashkëpunimit me partnerët. Si rezultat i operacioneve dhe i punës së përditshme të Policisë, janë sekuestruar 640 kg kanabis, rreth 1 kg kokainë, dhjetëra doza kokaine dhe kanabisi, sasi fara kanabisi,  pajisje të ndryshme për kultivim dhe përpunim të lëndëve narkotike. Po gjatë operacioneve janë sekuestruar 24 armë zjarri, 6 armë gjahu, municion luftarak, dhjetëra armë të ftohta, automjete dhe celularë, mallra të kontrabanduara dhe pasuri me vlerë 750 000 euro. Falë ndërhyrjes së menjëhershme të shërbimeve të Policisë, janë parandaluar 3 ngjarje të mundshme kriminale në familje dhe përshkallëzimi i 5 konflikteve të çastit, për motive të dobëta dhe pronësie. Ndërhyrja profesionale e shërbimeve të Policisë, në bazë të inteligjencës policore, çoi në pranga 5 shtetas që qarkullonin të armatosur me armë zjarri. Si rezultat i veprimeve hetimore profesionale u zbardhën 2 raste të vjedhjes së parave në një market dhe në një automjet (taksi), një tentativë vrasjeje në Elbasan dhe një aksident me pasojë vdekjen në Korçë. Në fushën e narkotikëve, janë zhvilluar 25 operacione, gjatë të cilave u zbuluan ambiente të mbyllura të përshtatura për kultivimin e bimëve narkotike, tharjen e tyre dhe përgatitjen e lëndës narkotike për shitje. Gjithashtu, u goditën grupe që ushtronin veprimtarinë kriminale të shitjes së kokainës dhe të kanabisit, në lokale dhe në ambiente të ndryshme. Janë finalizuar 12 operacione për goditjen e veprimtarisë kriminale në fushën e krimeve ekonomiko-financiare. Për goditën veprimtarinë kriminale të transportimit të emigrantëve, kundrejt pagesave për të kaluar ilegalisht kufirin me destinacion vendet e BE-së janë finalizuar 3 operacione. U zbardhën 23 raste të vjedhjeve në banesa dhe në ambiente të tjera,  si rezultat i hetimeve të kryera dhe i bashkëpunimit me qytetarët. Janë trajtuar ligjërisht 75 raste të dhunës në familje. Është reaguar shpejt në bashkëpunim me shërbimet zjarrfikëse për 10 raste zjarresh. 12 turistëve që ishin bllokuar në zona të vështira, në vende turistike në qarkun Vlorë dhe në Theth, iu është dhënë ndihmë nga punonjësit e Policisë. Policia Rrugore ka vijuar kontrollet dhe monitorimet intensive, në të gjitha akset e vendit, duke përdorur mjetet logjistike inteligjente që ka në dispozicion, me qëllim parandalimin e aksidenteve rrugore dhe lëvizjen e lehtësuar të përdoruesve të rrugës. Si rezultat i kontrolleve: Janë vënë në pranga 173 drejtues mjetesh, nga të cilët 97 për drejtim të mjetit në gjendje të dehur dhe 76 për drejtim të mjetit pa leje drejtimi. Si rezultat i monitorimit të qarkullimit me mjetet inteligjente shpejtësimatës janë vendosur 3600 masa administrative për shpejtësi tej normave të lejuara, që kanë masë plotësuese pezullimin e lejes së drejtimit dhe zbritjen e pikëve nga leja e drejtimit. Gjithashtu  janë pezulluar 60 leje drejtimi, për drejtim mjeti në efektin e pijeve alkoolike dhe  287  për shkelje të tjera të Kodit Rrugor. Policia Kufitare ka qenë tërësisht e fokusuar për të ofruar shërbim cilësor, të shpejtë dhe etik, për qytetarët në hyrje/dalje, në të gjitha pkk-të, për të garantuar qarkullimin e lirë dhe të sigurtë të shtetasve, mallrave dhe shërbimeve, si dhe për të parandaluar dhe goditur krimet kufitare. Si rezultat i punës dhe angazhimit për përmbushjen e këtyre prioriteteve, janë goditur 53 raste të kalimit të paligjshëm të kufijve, 16 raste të përdorimit të dokumenteve false për të kaluar kufijtë, 8 raste të trafikimit të mjeteve motorike, 8 raste të mosdeklarimit të parave në kufi dhe 3 raste të kontrabandës së mallrave. Policia e Shtetit do të vijojë kontrollet në të gjithë vendin, bashkëpunimin me qytetarët dhe partneritetin me agjencitë ligjzbatuese brenda dhe jashtë vendit, për të goditur veprimtaritë kriminale dhe për të nxjerrë përpara drejtësisë, autorët. Ftojmë qytetarët që të denoncojë në njësitë fizike të Policisë ose në numrin pa pagesë 112, çdo paligjshmëri që has, si dhe të telefonojë për ndihmë në çdo rast nevoje.",https://kohajone.com/aktualitet/policia-e-shtetit-gjate-tetorit-2024-80-operacione-675-shtetas-ne-prang-40-ne-kerkim/,Chronical,
426,"Mirditë, “THE END“ vë në pranga 29-vjeçarin, i konsideruar me rrezikshmëri të lartë shoqërore",,https://kohajone.com/aktualitet/mirdite-the-end-ve-ne-pranga-29-vjecarin-i-konsideruar-me-rrezikshmeri-te-larte-shoqerore/,Chronical,
427,"Masakra në Shkodër! Shkon në katër numri i viktimave, humb jetën edhe 67-vjeçari i pafajshëm","Bashkim Basha ndodhej prej 4 ditësh në spital në gjendje të rëndë, por sot (3 nëntor) raportohet se ai ka humbur jetën si pasojë e plagëve të marra. 67-vjeçari Bashkim Basha dhe gruaja e tij, Flutura Basha ishin duke udhëtuar me motor, por u përplasën nga makina ku ndodhej Hamza Lici dhe Arlind Bushati, ndaj të cilëve u krye atentati nga persona ende të paidentifikuar. Lici dhe Bushati ndërruan jetë si pasojë e plagëve të marra nga breshëria e plumbave, ndërsa çifti i bashkëshortëve humbën jetën krejt rastësisht dhe pa asnjë faj. Viktimat e atentatit në Shkodër 30 tetor 2024 1-Hamza Lici 23 vjeç, vëllai i Ibrahim Licit
2-Arlind Bushati 32 vjeç, djali i Xhemal Bushatit
3-Flutura Basha 56 vjeçe, kalimtare
4-Bashkim Basha 67 vjeç, kalimtar Shkodër/Informacion shtesë. Në vijim të informacionit të dhënë më 30.10.2024, për ngjarjen e ndodhur në aksin rrugor “Shkodër-Koplik”, në Dobraç, ju informojmë se ka humbur jetën në Spitalin Rajonal Shkodër edhe shtetasi B.B., 67 vjeç, drejtuesi i motomjetit që u përplas nga automjeti i shtetasve H. L dhe A. B, të cilët humbën jetën si pasojë e plagëve nga të shtënat me armë zjarri nga persona ende të paidentifikuar. Grupi i posaçëm hetimor në drejtimin e Prokurorisë së Shkodrës, po vijon intensivisht hetimet për zbardhjen dhe dokumentimin ligjor të ngjarjes, identifikimin dhe kapjen e autorëve. DINAMIKA E NGJARJES Të enjten pasdite persona ende të paidentifikuar hapën zjarri ndaj një makine Benz, ku po udhëtonte Hamza Lici dhe Arlind Bushati. Breshëria e kallashnikovit  la të vdekur në vend Licin, ndërsa Bushati ndërroi jetë pak orë më vonë në spital. Nga ky atentat i rëndë, po atë ditë humbi jetën edhe Flutura Basha, e cila po udhëtonte me motor me bashkëshortin e saj, kur mjeti i tyre u përplas nga makina e Licit dhe Bushatit. Shënjestër e asaj masakre ishte Hamza Lici, vetëm 23 vjeç. Me të në makinë u gjend edhe Arlind Bushati, i cili mori një plumb në kokë dhe nderroi jetë në spital. Rreth 3 orë pas ngjarjes, policia ka marrë informacion që është gjendur një makinë e djegur në zonën e Grudës së Re, brenda së cilës u gjetën edhe dy kallashnikovë. Policia, humbi gjurmët e atentatorëve. Më pas mblodhi gëzhojat në vendin e ngjarjes, siç tha se ka mbledhur edhe pamjet filmike. PËRPLASJET GJAKËSORE Fisi Lici njihet për përplasjet me fisin e Bajrajve dhe Bilalëve në qytetin e Shkodrës. Përplasjet e dhunshme prej rreth një dekade kanë sjellë më shumë se 20 humbje jete, ndërkohë që thuhet se hasmëria mes tyre i ka bazat tek influencat në tregjet e qytetit të Shkodrës. Megjithatë, thuajse asnjë prej vrasjeve të ndodhura nuk kanë një autor pas hekurave. I vetmi i arrestuar në të gjithë historinë e përgjakshme mes palëve është një fëmijë 15 vjeç, i cili tha se ishte dëshmitar i një vrasjeje në zonën e Livadheve. 15- vjeçari dëshmoi që ishte i pranishëm në vrasjen e Endri Mustafës në një parcelë droge dhe se ekzekutimin e tij e kishte kryer Ibrahim Lici. Ngjarja ndodhi në majin e para tre vjetëve, ndërkohë që Lici e mohoi autorësinë duke nxjerrë edhe alibi. Djali, që u dyshua edhe si personi që e nxori në atë pritë Mustafën, baba të tre fëmijëve, u tërhoq nga dëshmia duke i thënë policisë dhe prokurorisë së Shkodrës që i kishte gënjyer. Për pasojë, prokuroria dhe gjykata e dënuan 15-vjeçarin, por nuk hetuan më për vrasjen e të riut, duke lënë shteg të hapur për vijimin e hakmarrjes me të vrarë mes palëve. Ibrahim Lici u akuzua për një mori krimesh mes të cilëve edhe për ekzekutimin e Mustafës. Për këtë ngjarje u shpall në kërkim dhe u arrestua në Turqi, por ai refuzoi ekstradimin duke i kërkuar strehim drejtësisë turke, pasi në Shqipëri i rrezikohej jeta dhe se nuk kishte asnjë garanci që procesi do të ishte i drejtë. Emri i Licit doli në sipërfaqen e sundimit të të fortëve të Shkodrës në vitin 2017, kur ai ishte jo më shumë se 24 vjeç. U tha se vinte gjoba ndaj bizneseve dhe në atë kohë policia zhvilloi operacion duke arrestuar disa persona, mes tyre edhe Ibrahim Licin, por që më pas u lirua. Ibrahim Lici ka qenë i arrestuar së bashku me vëllanë e tij, Muhamed Lici, në mars të 2017-ës, pasi u tha se drejtonin një grup kriminal, që u vendosnin gjoba tregtarëve të Zdrales në Shkodër. Muhamet Lici u dënua me 13 vite burg, ndërsa gjykata e la të lirë Ibrahim Licin. Po këtë periudhë nis saga e përplasjeve. Një prej tyre me fisin Bajri dhe Bilali, ish-miq të Licëve. Dhe gjërat u përkeqësuan së tepërmi kur Astmer Bilalit, i arrestuar prej disa vitesh, i vranë babanë dhe xhaxhanë në Shkodër. U dyshua për fisin Lici, por nuk u provua asnjëherë. Seritë e konflikteve mes bandave në këtë qytet kanë prodhuar që nga 2017 të paktën 20 të vrarë deri tani dhe dhjetëra atentate. Më e fundit e përplasjeve ishte vrasja pas futjes në kurth të Endri Mustafës në vitin 2021 te lagja “Livadhet”. Policia shpalli në kërkim Ibrahim Licin, por ky i fundit tha se kishte alibi dhe se vrasjen e kishin kryer Bilalët, duke ia hedhur atij me inskenim fajin. Sipas policisë, Lici është autori kryesor i atentatit ndaj vëllezërve Astrit dhe Brahim Bilali, babai dhe xhaxhai i kampionit të boksit Astmer Bilali, ngjarje kjo e ndodhur në datën 30 mars të 2019. Ata u ekzekutuan në portën e shtëpisë me breshëri kallashnikovi dhe ngjarja u hetua si përplasje mes bandave rivale në Shkodër. Astrit Bilali, i cili mbeti i vdekur së bashku me të vëllanë e tij me 30 mars 2019, është babai i Astmer Bilali, ish-kampionit boksit i arrestuar si pjesë e grupit “Bajri” në Shkodër. Astriti ishte biznesmen i njohur në Shkodër dhe në qytet ai identifikohej për pasionin e tij për kuajt së bashku me vëllain Brahimin, i cili ishte kryetar i shoqatës “2 Prilli”. Si nisën përplasjet mes fiseve Lici dhe Bajri dhe saga e përgjakshme që nga 2018? Krimi është vijim i përplasjeve mes dy grupeve Lici dhe Bajri në Shkodër, përplasje që kanë regjistruar disa viktima. Gjithçka dyshohet se ka nisur që prej atentatit në janar të 2018 ndaj biznesmenit Lulzim Kulla. Panorama https://www.panorama.com.al/lajm-i-fundit-rendohet-bilanci-nga-atentati-ne-shkoder-nderron-jete-edhe-personi-i-4/",https://kohajone.com/aktualitet/masakra-ne-shkoder-shkon-ne-kater-numri-i-viktimave-humb-jeten-edhe-67-vjecari-i-pafajshem/,Chronical,
428,"“Jam burrë i ndershëm, por jam kot se koti/Këtu po të vjedhësh, quhesh burrë i zoti”","“Jam burrë i ndershëm, por jam kot se koti/Këtu po të vjedhësh, quhesh burrë i zoti”- shkruar nga Arben Duka.",https://kohajone.com/kronike/jam-burre-i-ndershem-por-jam-kot-se-koti-ketu-po-te-vjedhesh-quhesh-burre-i-zoti/,Chronical,
429,"Në pranga 26 drejtues mjetesh, për shkelje të rregullave të qarkullimit","Gjatë javës së fundit, Policia Rrugore zbatoi masa të rrepta në ruajtjen e rendit dhe sigurisë rrugore. Sipas të dhënave përgjatë javës janë kryer 26 arrestime dhe procedime penale, për drejtim mjeti nën ndikimin e alkoolit, drejtim pa leje drejtimi, për shkelje të rregullave të qarkullimit, apo dhe për korrupsion aktiv. Autoritetet dhanë 12.402 masa administrative si dhe bllokuan 15 automjete. /a.f/",https://kohajone.com/aktualitet/ne-pranga-26-drejtues-mjetesh-per-shkelje-te-rregullave-te-qarkullimit/,Chronical,
430,"Malësi e Madhe vihet në pranga 35-vjeçari, i shpallur në kërkim për plagosje me armë zjarri",,https://kohajone.com/aktualitet/malesi-e-madhe-vihet-ne-pranga-35-vjecari-i-shpallur-ne-kerkim-per-plagosje-me-arme-zjarri/,Chronical,
431,"“Everest” vë në pranga gjashtë “skifterë” shqiptarë, përgjegjës edhe për një shtëpi bari","Gjashtë shqiptarë u arrestuan nga policia spanjolle, si të dyshuar për grabitjen e disa banesave në Barcelonë, në zonën e sipërme të Sarria. Shqiptarët dyshohet se zbrisnin nga tarracat me një shkallë në ballkonet e apartamenteve që grabisnin. Nisur nga këto grabitje, agjentët e Njësisë Hetimore të Komisariatit të Qarkut Sarria, nisën të hetonin gjurmët e një grupi hajdutësh me kombësi shqiptare, shumë aktivë dhe të përgatitur, të cilët vepronin në të gjithë vendin. Hetimi u kryqëzua me një tjetër që po kryhej nga Seksioni i Hetimit Penal (KKK) të Ponentit, i cili po ndiqte edhe këta hajdutë, të cilët filluan të grabitnin banesat, por më pas vazhduan të sulmonin të gjitha llojet e objekteve. Në një grabitje të dështuar, në të cilën humbën mjetet, hajdutët e mbyllën natën duke grabitur një dyqan hardëare në Tàrrega për të marrë më shumë. Këto mjete u gjetën më vonë në një sulm në Cubelles, në Garraf. Në të gjithë Katalonjën ka pasur grabitje, një nga faktorët që e ka ndërlikuar hetimin, përveç modus operandi të tyre, të dizajnuara me shumë vetëmbrojtje për të mos u arrestuar. Por pas muajsh hetimesh duket se policia finalizoi operacionin e çështjes së njohur si “Everest” duke arrestuar 6 shqiptarët, që dyshohet se janë autorët e vjedhjeve dhe grabitjeve. Gjatë operacionit u kryen 6 kontrolle në 4 kate, ku u zbulua edhe një plantacion pranë A-2, në Montmaneu, dhe gjithashtu, në L’Espelt, në një magazinë që përdorej për tharjen e bimëve.",https://kohajone.com/aktualitet/everest-ve-ne-pranga-gjashte-skiftere-shqiptare-pergjegjes-edhe-per-nje-shtepi-bari/,Chronical,
432,"Policia e Tiranës njofton se tabletat e zbuluara në një shkollë në Yzberisht, nuk janë lënde psikotrope","Policia e Tiranës, përmes një njoftimi zyrtar, bën të ditur se tableta me ngjyrë jeshile që dyshohej se përgjumte fëmijët nëse konsumohej, nuk është lëndë prikotrope, por rezulton me përbërje vitamine E. Alarmi u dha pasi një mësuese ia gjeti një nxënësi të një shkolle 9 vjeçare tabletën, ndërsa në rrjet u aludua se ajo përgjumte fëmijët, nëse konsumohej, duke ngritur dyshime të forta se tableta kishte lëndë psikotrope. “Në vijim të kontrolleve të ushtuara, në një shkollë në Yzberisht është sekuestruar një tabletë në ngjyrë jeshile dhe nga analizat përkatëse në sektorin e toksikologjisë pranë ISHP, është arritur në përfundimin që nuk ka prani të ndonjë lënde psikotrope dhe rezulton të ketë në përbërje vitaminë E. Pavarësisht këtij rezultati të nxjerrë, strukturat e Policisë do të vazhdojnë kontrollin dhe monitorimin në të gjitha shkollat”, njoftoi Policia. Ndërkohë gazetari i News24, Igli Çelmeta, duke dhënë më shumë detaje, tha se tableta iu gjet në xhep një fëmije dhe më pas drejtoresha e shkollës ka njoftuar prindërit. Referuar burimeve policore që hetuan rastin, Çelmeta u shpreh se asnjë fëmijë nuk e ka konsumuar. “Fëmija e ka marrë në shtëpi tabletën dhe e ka futur në xhep. Babai i fëmijës vuante nga probleme të shëndetit mendor dhe përdorte medikamente. Policia ia ka marrë këtij të fundit substancën në formë tableti për t’i bërë analizat, ku rezultoi që nuk është lëndë psikotrope”, bëri të ditur gazetari Çelmeta.",https://kohajone.com/aktualitet/policia-e-tiranes-njofton-se-tabletat-e-zbuluara-ne-nje-shkolle-ne-yzberisht-nuk-jane-lende-psikotrope/,Chronical,
433,"Në akuzë nga SPAK për “Shkelje të barazisë në tendera”, arrestohet 41-vjeçari në Gramsh","Policia e Gramshit ka arrestuar një 41-vjeçar, i shpallur në kërkim nga Prokuroria e Posaçme Kundër Korrupsionit dhe Krimit të Organizuar (SPAK), për “Shkelje të barazisë së pjesëmarrjes në tendera apo ankande publike” e kryer në bashkëpunim. Siç njofton policia, Gjykata e Posaçme e Shkallës së Parë kundër Korrupsionit dhe Krimit të Organizuar e ka dënuar 41-vjeçarin me iniciale A.R me 6 muaj burgim, për veprën penale “Shkelje e barazisë së pjesëmarrjes në tendera apo ankande publike” e kryer në bashkëpunim. Materialet i kaluan Prokurorisë së Posaçme Kundër Korrupsionit dhe Krimit të organizuar, për veprime të mëtejshme. /a.f/",https://kohajone.com/aktualitet/ne-akuze-nga-spak-per-shkelje-te-barazise-ne-tendera-arrestohet-41-vjecari-ne-gramsh/,Chronical,
434,"Policisë Rrugore, 23,414 masa administrative në të gjithë vendin për shkelësit",,https://kohajone.com/aktualitet/policise-rrugore-23414-masa-administrative-ne-te-gjithe-vendin-per-shkelesit/,Chronical,
435,"Ardit Gjebrea, foto e vitit 1996","Gazeta AKS, dikur, ishte si një gazetë “DRITA”. Kjo foto është e vitit 1996, Ardit Gjebrea.",https://kohajone.com/kronike/ardit-gjebrea-foto-e-vitit-1996/,Chronical,
436,"Dhunoi të moshuarit, vihet në pranga 47-vjeçari nga Povelçë, Fier","Policia e Shtetit ka njoftuar se ligjzbatuesit e Fierit kanë vënë në pranga një person, sepse ai akuzohet se ka dhunuar fizikisht 80 vjeçarin dhe bashkëshorten e tij.
“80-vjeçari si pasojë e dhunës ndodhet në gjendje të rëndë shëndetësore në spitalin e Fierit.
Specialistët për Hetimin e Krimeve të Rënda të DVP Fier arrestuan shtetasin I. N., 47 vjeç, banues në fshatin Povelçë, Fier, person me preçedent penal për krime ndaj personit.”, njofton policia në postimin e saj.
Duke vijuar se: “Në fshatin Povelçë, në ambientet e jashtme të dyqanit ushqimor në pronësi të shtetasit N.R, shtetasi I.N, për motive të dobëta ka goditur me grushta në pjesën e kokës, shtetasin N.R, 80 vjeç dhe bashkëshorten e tij, shtetasen A.R, 77 vjeçe.
Si pasojë e dhunës shtetasi N.R, ndodhet i shtruar dhe intubuar në spitalin rajonal Fier në gjendje të rëndë, në kujdesin e mjekëve. Ndërsa shtetasja A.R pasi ka marrë mjekim është larguar drejt banesës së saj.
Materialet procedurale do të referohen në Prokurorinë pranë Gjykatës së Shkallës së Parë të Juridiksionit të Përgjithshëm Fier për veprën penale ‘‘Plagosje e rëndë me dashje’’.",https://kohajone.com/aktualitet/dhunoi-te-moshuarit-vihet-ne-pranga-47-vjecari-nga-povelce-fier/,Chronical,
437,Gjykata e Tiranës ka lënë në burg 3 nga 7 personat e arrestuar për magazinën e kanabisit,"Gjykata e Tiranës ka lënë në burg 3 nga 7 personat e arrestuar për magazinën e kanabisit që u zbulua pak ditë më parë në zonën e Selitës. Konkretisht arrest me burg u caktua për për Erlind Tresën, Asqeri Likajn, mirëmbajtësin e godinës së Agjencisë Shtetërore të Kadastrës dhe Elvis Lalën. Ndërkohë për Reshit Tresën dhe tre punonjesit e OSHEE, Ervis Pashollari, Elton Cenaliu dhe Gëzim Gjonpali gjykata caktoi arrest shtepie. Ata akuzohen për kultivim kanabisi të kryer në bashkëpunim, ndërsa personi që ka organizuar kultivimin e kanabisit, 46-vjeçari Sajmir Karaj është shpallur në kërkim nga policia. Hetimi zbuloi se nëpërmjet linjës së energjisë elektrike që furnizonte katin e parë të godinës, ku janë edhe zyrat e Agjencisë Shtetërore të Kadastrës ishte bërë një ndërhyrje e paligjshme për të furnizuar me energji elektrike sipërfaqen ku u gjetën 193 rrënjë kanabisi të mbjella në vazo që kishin arritur lartësinë nga 90 deri në 120 cm. https://www.balkanweb.com/shtepia-e-barit-ne-selite-gjykata-liron-3-specialistet-e-oshee-4-ne-burg-organizatori-ne-kerkim/#gsc.tab=0",https://kohajone.com/aktualitet/gjykata-e-tiranes-ka-lene-ne-burg-3-nga-7-personat-e-arrestuar-per-magazinen-e-kanabisit/,Chronical,
438,"25-vjeçari shkodran përfiton mijëra euro dëmshpërblim pas aksidentit, avokati i merr të gjitha për vete","Ishte shkurti i vitit 2010, kur Florjan Kola, asokohe 25 vjeç aksidentohet me automjet gjatë kthimit nga Tirana për në Shkodër. Pas disa muajve trajtim në spital e më pas në shtëpi, i riu merr një telefonatë e cila do t’i ndryshonte jetën për mirë. Të paktën kështu mendoi ai. “Më tha jam avokat Genci Ismaili, më ka caktuar gjykata dhe jam unë avokati yt. Do të marrim një shpërblim. Më kërkoi përqindje, sigurisht ia lashë 30% të shumës“, thotë Florjani. Procesi gjyqësor nisi, shoqëruar dhe me prokurën e posaçme, të firmosur nga vetë Florjani, i cili do t’i jepte avokat Genci Ismailit të drejtën ligjore që ai ta përfaqësojë atë në çdo veprim juridik lidhur me rastin në fjalë. Por krahas prokurës së parë, në dokumente u bashkangjit edhe një e dytë, e firmosur më datë 8 korrik 2011, ku nëna e Florjanit dhe dy motrat e tij, gjithashtu i jepnin të drejtën ligjore të njëjtit avokat për t’i përfaqësuar në gjyqin ndaj kompanisë së sigurimeve, me qëllim për të përfituar dëmshpërblim, pasuror dhe jo pasuror. Mirëpo ky dokument ka një problem të madh, pasi siç dëshmon Florjani, familjarët e tij nuk ishin në dijeni për gjyqin dhe firmat, pasi edhe për nënën e tij dhe dy motrat, kishte firmosur Florjani, me qëllimin e vetëm për të përfituar lekë. Mirëpo gjërat nuk shkuan sipas parashikimeve të të riut. Pas shumë procedurave, avokati i tha Florjanit se nuk mundën të përfitojnë para. “Do hapim gjyq për kempin, do marrësh lekë. As nuk hapi gjyq për kempin as përfituam lekë dhe nuk pranoi të jepte asnjëlloj shpjegimi“, tregon 39-vjeçari shkodran. Ai besoi çdo fjalë të avokatit, deri në momentin kur hapi dosjen e tij në arkivë. “Aty zbulova shumat e ekspertit, prokura, zbulova rrëzim çështje. Më tha ajo punonjësja ta ka rrëzuar çështjen avokati dhe me atë çështje ke humbur 25 milionë. Më kishte dëmshpërblyer gjykata, por duke mos e ditur unë që më ka dëmshpërblyer“, tha ai. E vërteta ishte tepër e hidhur për Florjanin, kjo sepse Gjykata e Tiranës kishte vendosur ta dëmshpërblente atë me 25 milionë lekë, sipas vlerësimit të ekspertit, detyrim që do të paguhej nga kompania e sigurimeve, por më datë 27 shkurt 2013, gjyqtarja Manjola Bejleri vendosi pushimin e çështjes, pasi avokat Genci Ismaili kishte shmangur seancën gjyqësore duke mos u paraqitur fare në sallë. “Avokati kishte bërë marrëveshje me Sigalin. Kam dokumentin që unë i paskam kaluar avokatit 27 milionë në llogari të tij. Prokurat janë bërë pa dijeninë time, pa dijeninë e familjarëve. Kur pashë prokurat, firmat ishin të miat. Avokati kishte shfrytëzuar rastin dhe më kishte ofruar prokurat përpara që unë të firmosja prokurën në emër të tjetërkujt”, thotë ai. Gjithë pretendimet dhe akuzat e Florjanit, janë vetëm njëra anë e medaljes, prandaj vlerësuam se është e drejtë të degjojmë edhe pretendimet e avokat Ismailit. Fillimisht duke u hequr si të afërm të viktimës. Sapo ne shkojmë në zyrën e avokatit, ai na nxjerr jashtë me forcë dhe fraza kërcënimi, duke u larguar më pas me biçikletë. Ne shkuam sërish për një ballafaqim me avokat Ismailin, por edhe herën e dytë ai u largua duke pedaluar me shpejtësi. Në të tretën herë të përballjes me të, me fat që avokati nuk e kishte biçikletën, ne e pyetëm lidhur me çështjen e Florjanit, por ai u justifikua duke deklaruar se “ia ka dhënë paratë në dorë të riut shkodran, dhe se çdo provë e ka dorëzuar ne Prokurori”./PIRANJAT 25-vjeçari shkodran përfiton mijëra euro dëmshpërblim pas aksidentit, avokati i merr të gjitha për vete",https://kohajone.com/aktualitet/25-vjecari-shkodran-perfiton-mijera-euro-demshperblim-pas-aksidentit-avokati-i-merr-te-gjitha-per-vete/,Chronical,
439,Shqiptari e italiani kapen në momentin e shkëmbimit të dy çantave me mariuanë,"Karabinierët e Njësisë Hetimore të Komandës Provinciale të Savonës arrestuan dy persona, një italian dhe një shqiptar, përkatësisht 57 dhe 41 vjeç, për veprën penale të bashkëpunimit për qëllim trafikimi të lëndëve narkotike. Ajo që ngjalli dyshime ishin lëvizjet e çuditshme në një shtëpi në kodrat e Pietra Ligure ku vinin e shkonin disa persona tashmë të njohur për policinë. Operacioni policor u finalizua të shtunën, kur Karabinierët bastisën shtëpinë, duke kapur momentin e dorëzimit të drogës tek një korrier. Mediat italiane raportojnë se policia bllokoi dy thasë plot me mariuhanë, ndërsa dy personat që po ndërronin çantat janë larguar menjëherë, duke braktisur çantat. Por pak minuta më pas ato u arretsuan, ndër karabinierët sekuestruan mbi një mijë euro cash që shtetasi shqiptar kishte me vete. Dy të arrestuarit, pas formaliteteve, u dërguan në burgun Imperia, në dispozicion të Autoritetit Gjyqësor.",https://kohajone.com/aktualitet/shqiptari-e-italiani-kapen-ne-momentin-e-shkembimit-te-dy-cantave-me-mariuane/,Chronical,
440,"E morën peng dhe i kërkuan para, policia arreston dy persona, si u zbulua rasti?!","“I hoqën lirinë një 53-vjeçari dhe e kanosën për t’i marrë një shumë parash, falë reagimit të menjëhershëm të shërbimeve të Komisariatit të Policisë Gjirokastër, identifikohen dhe arrestohen 2 autorët e dyshuar”, shkruan në njoftimin e tij në rrjetet sociale, Policia e Shtetit. Sekuestrohen një shumë parash dhe 2 celularë, vijon komunikimi i policisë.Shërbimet e Komisariatit të Policisë Gjirokastër, pas njoftimit se 2 shtetas i kishin hequr lirinë, një 53-vjeçari, duke e mbajtur kundër vullnetit të tij si dhe e kishin kanosur me qëllim dhënien e një shume parash, kanë organizuar menjëherë punën për kapjen dhe vënien e autorëve të dyshuar përpara përgjegjësisë ligjore.Si rezultat i veprimeve të shpejta të specialistëve për Hetimin e Krimeve të Komisariatit të Policisë Gjirokastër, janë identifikuar, kapur dhe arrestuar autorët e dyshuar, shtetasit:– L. Ç., 45 vjeçe, banuese në Gjirokastër dhe E. T., 38 vjeç, banues në Krahës, Memaliaj për veprat penale “Heqja e paligjshme e lirisë”, “Shtrëngimi me anë të kanosjes ose dhunës për dhënie pasurie”, kryer në bashkëpunim.Nga veprimet hetimore dyshohet se këta 2 shtetas, për motive të dobëta, kanë mbajtur në banesën e marrë me qira nga 45-vjeçarja, shtetasin P. S., 53 vjeç, duke i hequr lirinë atij, si dhe e kanë kanosur për dhënie pasurie.Materialet procedurale i kaluan Prokurorisë pranë Gjykatës së Shkallës së Parë të Juridiksionit të Përgjithshëm Gjirokastër, për veprime të mëtejshme.",https://kohajone.com/aktualitet/e-moren-peng-dhe-i-kerkuan-para-policia-arreston-dy-persona-si-u-zbulua-rasti/,Chronical,
441,"“Operacionalja 19” çon në pranga një 45-vjeçare, e akuzuar për pjesëmarrje në organizatë kriminale në Itali",,https://kohajone.com/aktualitet/operacionalja-19-con-ne-pranga-nje-45-vjecare-e-akuzuar-per-pjesemarrje-ne-organizate-kriminale-ne-itali/,Chronical,
442,"Policia Rrugore, gjatë aksionit për parandalimin e aksidenteve, vendosur 23,717 masa administrative","Me qëllim parandalimin e aksidenteve rrugore në qendrat urbane e rurale, akset rrugore nacionale e ato dytësore, si dhe rritjen e parametrave të sigurisë rrugore pranë shkollave që ndodhen në afërsi të akseve rrugore, Policia Rrugore ka hartuar një plan të detajuar masash.
Nisur edhe nga shkeljet e shumta të evidentuara gjatë monitorimeve në të gjitha akset rrugore, 24/7, duke përdorur mjete inteligjente poliskanë, radarë automatikë, dronë të cilësisë së lartë dhe dragera, Policia Rrugore do të intensifikojë monitorimet me qëllim rritjen e parametrave të sigurisë rrugore.
Gjatë kësaj jave:
• Janë arrestuar 38 drejtues mjetesh, për drejtim të mjetit në gjendje të dehur dhe për drejtim të mjetit pa leje drejtimi.
• Janë evidentuar nëpërmjet radarëve dhe poliskanëve, 1966 drejtues automjetesh të cilët qarkullonin me shpejtësi 40 deri në 100 km në orë mbi normën e lejuar.
Drejtuesit e automjeteve janë ndëshkuar me dyfishin e masës administrative maksimale dhe zbritje nga 3 deri në 8 pikë nga Leja e Drejtimit.
Gjithashtu, në të gjithë vendin janë vendosur 23,717 masa administrative, nga këto:
• 5924 për shpejtësi tej normave të lejuara, me sanksione plotësuese.
• 1085 për përdorim të celularit gjatë drejtimit të mjetit;
• 1528 për mospërdorim të rripit të sigurimit;
• 1984 për parakalime të gabuara;
• 199 për mosvendosje të kaskës mbrojtëse;
• 83 për manovra të rrezikshme në rrugë;
• 256 për drejtim të mjetit nën efektin e alkoolit;
• 10154 për parkim të gabuar;
• 2504 për shkelje të tjera të Kodit Rrugor.
Për javën në vijim, Policia Rrugore ka marrë një sërë masash shtesë në kuadër të fillimit të vitit të ri shkollor.
Policia Rrugore apelon për të gjithë drejtuesit e automjeteve dhe motomjeteve për zbatim me rigorozitet të rregullave të qarkullimit rrugor, që t’iu japin përparësi këmbësorëve dhe të mos kryejnë parakalime të gabuara apo manovra të rrezikshme, të mos përdorin celularin gjatë drejtimit të automjetit dhe të vendosin rripin e sigurimit.
Me qëllim rritjen e parametrave të sigurisë rrugore, Policia e Shtetit fton qytetarët që të denoncojnë në numrin pa pagesë 112 çdo rast të shkeljes së rregullave të qarkullimit rrugor.",https://kohajone.com/aktualitet/policia-rrugore-gjate-aksionit-per-parandalimin-e-aksidenteve-vendosur-23717-masa-administrative/,Chronical,
443,"Ushtruan dhunë fizike, policia e Dibrës vë në pranga dy autorë",,https://kohajone.com/aktualitet/ushtruan-dhune-fizike-policia-e-dibres-ve-ne-pranga-dy-autore/,Chronical,
444,Vihet në pranga i dyshuari për plagosjen me armë zjarri të dy shtetasve në fshatin Vrakë të Malësisë së Madhe,,https://kohajone.com/aktualitet/vihet-ne-pranga-i-dyshuari-per-plagosjen-me-arme-zjarri-te-dy-shtetasve-ne-fshatin-vrake-te-malesise-se-madhe/,Chronical,
445,"“Kopja”, mbërthen në pranga hajdutin dhe bashkëpunëtoren 33 vjeç, në Durrës",,https://kohajone.com/aktualitet/kopja-mberthen-ne-pranga-hajdutin-dhe-bashkepunetoren-33-vjec-ne-durres/,Chronical,
446,"Megaoperacionet, “Tempulli”, dhe “Sundimi i Ligjit”, pranga në Lushnje dhe Fier",,https://kohajone.com/aktualitet/megaoperacionet-tempulli-dhe-sundimi-i-ligjit-pranga-ne-lushnje-dhe-fier/,Chronical,
447,"Interpol Tirana, ekstradohet nga Italia i dënuari me 30 vjet burg. Kishte vrarë dhe me pas djegur një person…","Interpol Tirana ka njoftuar se është  ekstraduar nga Italia, shtetasi Agron Tufa, i dënuar me 30 vjet burgim, për vrasje me dashje. Në vijim të operacioneve të njëpasnjëshme me partnerët, për kapjen dhe ekstradimin e shtetasve të shpallur në kërkim ndërkombëtar, u ekstradua nga Italia në Shqipëri, shtetasi Agron Tufa, 52 vjeç, banues në Nikël. Ky shtetas u kap në Bari, Itali, në muajin janar 2024, gjatë operacionit policor të koduar “Informacioni”, i finalizuar si rezultat i shkëmbimit të informacioneve mes Policisë së Shtetit dhe Policisë italiane. Ky shtetas ishte shpallur në kërkim ndëkombëtar, pasi në vitin 2021, Gjykata e Krujës e ka dënuar me 30 vjet burgim, për vrasje me dashje të kryer në bashkëpunim dhe për armëmbajtje pa leje. Shtetasi Agron Tufa, në bashkëpunim me shtetasin H. R., ka vrarë me armë zjarri, në Nikël, Krujë, shtetasin K. H., dhe më pas e kanë djegur trupin e tij., shkruan në postimin e saj Policia e Shtetit.",https://kohajone.com/aktualitet/interpol-tirana-ekstradohet-nga-italia-i-denuari-me-30-vjet-burg-per-vrasje/,Chronical,
448,"Vijon megaoperacioni policor “Tempulli 4”, shkon në 25 numri i të arrestuarve",,https://kohajone.com/aktualitet/vijon-megaoperacioni-policor-tempulli-4-shkon-ne-25-numri-i-te-arrestuarve/,Chronical,
449,"Të shtëna me dy të plagosur në Vrakë, Malësi e Madhe","Detaje të reja janë zbuluar në lidhje me autorin e plagosjes së dyfishtë që ndodhi në fshatin Vrakë të Malësisë së Madhe. Sipas informacionit të ri, autori i dyshuar i këtij incidenti, Lul Rakaj, i cili është shpallur në kërkim nga policia, është i njohur për një rast tjetër të rëndë në të kaluarën. Rakaj është i njohur për një ngjarje të ngjashme që ndodhi afro 13 vjet më parë në Hot të Malësisë së Madhe, ku ai vrau Kolë Mushkun. Ky akt hakmarrjeje ishte një pasojë e vrasjes së babait të Rakajt nga Mushku më herët. Sipas informacionit të policisë, rreth orës 09:45 në fshatin Vrakë, në hyrje të një lokali, është raportuar se Lul Rakaj ka plagosur me armë zjarri dy shtetas, Besmir Qofi dhe Avenir Hasanaj. Të dy të plagosurit janë transportuar në spitalin rajonal të Shkodrës për të marrë ndihmë mjekësore.",https://kohajone.com/aktualitet/te-shtena-me-dy-te-plagosur-ne-vrake-malesi-e-madhe/,Chronical,
450,"Sekuestrohet një ton kokainë në një anije peshkimi në Angli, 4 persona të arrestuar!","Një sasi prej një ton kokaine është sekuestruar në një anije peshkimi në Cornëall të Anglisë, ndërsa 4 persona janë arrestuar.
Personat e arrestuar janë Michael Kelly, 45 vjeç, nga Portway, Manchester; Jon Paul Williams, 46 vjeç, nga St Thomas, Swansea; Patrick Godfrey, 30 vjeç, nga Port Tennant, Swansea; dhe Jake Marchant, 26 vjeç, pa adresë fikse. Të gjithë u akuzuan për importimin e një droge të klasit A ​​të kontrolluar.
Ndaj tyre është caktuar masa e paraburgimit dhe do të paraqiten të hënën në Gjykatën e Magjistraturës Bodmin.
Derek Evans, komandanti i degës së Agjencisë Kombëtare të Krimit, tha: “Kjo është një sasi e konsiderueshme kokaine që do të përfaqësojë një humbje të madhe për grupin e krimit të organizuar që u përpoq ta importonte atë në Mbretërinë e Bashkuar.
“Me partnerët tanë në Forcën Kufitare dhe Qendrën e Përbashkët të Sigurisë Detare, ne kemi hequr me sukses këtë ngarkesë të dëmshme droge nga tregu kriminal”, tha zyrtari i policisë. NCA officers have arrested four men and seized approximately one tonne of cocaine after a fishing boat was stopped at sea off the coast of Newquay, Cornwall. FULL STORY ➡️ https://t.co/IzhlcRypu3 pic.twitter.com/ZlILuR5dlJ — National Crime Agency (NCA) (@NCA_UK) September 14, 2024",https://kohajone.com/aktualitet/sekuestrohet-nje-ton-kokaine-ne-nje-anije-peshkimi-ne-angli-4-persona-te-arrestuar/,Chronical,
451,"Meriton Mjekiqi: Nuk kam pësuar asnjë aksident, jam shëndoshë e mirë!","Ditën e sotme u përfol se ish-banori i Big Brother Albania VIP 3, Meriton Mjekiqi, u aksidentua dhe se ishte në gjendje të rëndë për jetën. Pas disa orëve që qarkullonte lajmi, ka ardhur dhe reagimi i parë i artistit dhe gazetarit, i cili i bën thirrje fansave të tij se është mirë me shëndet dhe se po bëhet gati për një projekt të ri. “Përshëndetje familjarë, miq e dashamirës! Unë jam shumë mirë, për fat të mirë s’kam pasur asnjë lloj aksidenti. Mos u shqetësoni sepse shëndeti im është shumë mirë. Ju kërkoj shumë ndjesë që jeni shqetësuar edhe faleminderit që jeni interesuar. Portalet duhet të jenë më të kujdesshme, sidomos te pjesa kur shkruajnë diçka të tillë, sepse shqetësojnë familjen dhe njerëzit dashamirës që janë pjesë e jotja. Portaleve, edhe pse kanë të drejtë padinë për një shpifje të tillë, për momentin nuk do merrem me diçka të tillë. Por më e rëndësishmja ishte që sot të dal dhe t’iu tregoj që jam shumë mirë. Sot dola me një ditë tjetër, si çdo ditë që e kam me shumë punë, duke u bërë gati dhe emisionin në sezonin e ri që do të jem në një prej TV më të mëdha në Shqipëri. Kështu që prej meje Meritonit, mirupafshim! Uroj që të jeni më profesional dhe të keni kujdes në mënyrën se si e transmetoni lajmin te publiku. Ju dua shumë! Faleminderit shumë për interesimin dhe gjithçka!”, u shpreh Meritoni në videomesazhin e tij.",https://kohajone.com/aktualitet/meriton-mjekiqi-nuk-kam-pesuar-asnje-aksident-jam-shendoshe-e-mire/,Chronical,
452,"Hap dyert tek Piramida Tiranës, dyqani i parë Full Tech nga Vodafone Albania","Hap dyert tek Piramida Tiranës, dyqani i parë Full Tech nga Vodafone Albania Vodafone Albania ka inaguruar dyqanin më të ri te Piramida, qendra më e madhe e  inovacionit dhe një nga pikat referuese e historike të kryeqytetit. Dyqani i ri ka një koncept krejt inovator, në përputhje me profilin e Vodafone Albania si lider në tekologji dhe transformim digjital. Përveçse do të ofrojë një eksperiencë unike për klientin, që është objektivi kryesor i çdo dyqani Vodafone, Vodafone Piramida shkon përtej konceptit tradicional të një dyqani dhe ofron edhe shërbime ekskluzive, unike dhe që vijnë për herë të parë në Shqipëri. I ftuar në këtë event special, Ahmed Essam, Drejtori për Tregun e Evropës së Grupit Vodafone, u shpreh se në këtë rikthim të tij në Shqipëri, pas shtatë vjetësh, gjeti një qytet të ri, më të zhvilluar, modern dhe inovator. “Çelsi i inovacionit janë njerëzit, janë ata që e kanë bërë realitet të gjithën këtë. Dua të falenderoj partnerin tonë AADF dhe Bashkinë Tiranë për bashkëpunimin në hapjen jo vetëm të këtij dyqani, por edhe të nëntë dyqaneve të tjera, që ofrojnë eksperiencën më të mirë për klientët Vodafone.” “Brendet frymëzuese nuk dallohen për produktet, por për njerëzit, ndaj dhe ne jemi shumë përzgjedhës kur vjen puna te partnerët që na shoqërojnë në rrugëtimin tonë si partner digjitalë të Piramidës së Tiranës. AADF-ja është një ndër ta, me një partneritet të gjatë të shtrirë në kohë, në përpjekjen e përbashkët për të kontribuar për qytetin. Për të nxitur sipërmarrjen, punësimin dhe rritjen ekonomike të Shqipërisë.”- shprehet Vodafone Njëri nga drejtuesit e Fondacionit AADF, zoti Martin Mata, tha se si gjithmonë gjërat e mëdha që fillojnë si një “ëndërr e pamundur” kanë shumë potencial të bëhen realitet për shkak të kësaj energjie, vizionit dhe ideve. “Sot Piramida është vendi që ndikon ndjeshëm në të ardhmen e fëmijëve. Arsyeja përse ne e kemi forcuar partneritetin midis Vodafone, AADF dhe Piramidës është sepse besojmë që këto vende janë vende shprese, ndryshimi, vende ku ëndrrat bëhen realitet dhe që kanë një ndikim pozitiv në jetën e fëmijëve, nipërve dhe mbesave tona. Mendoj se gjëja më e rëndësishme e partneritetit tonë është vizioni që Vodafone dhe AADF ndajnë për të ardhmen.” Këndi i ri i Vodafone Albania te Piramida e Tiranës sapo ka hapur dyert, të cilat do të qëndrojnë gjithmonë të hapura për të rinjtë dhe njerëzit më energjikë, krijues dhe inovatorë të kryeqytetit. Një fole idesh, ndryshimi dhe transformimi digjital, por mbi të gjitha, një hapësirë që përmbush objektivin kryesor të Vodafone: të ofrojë përvojën më të mirë për klientët e saj besnikë!",https://kohajone.com/kronike/hap-dyert-tek-piramida-tiranes-dyqani-i-pare-full-tech-nga-vodafone-albania/,Chronical,
453,"Policia Rrugore, pezullon 143 leje drejtimi, çon në qeli 54 drejtues, gjobit mbi 22 mijë shkelës",,https://kohajone.com/aktualitet/policia-rrugore-pezullon-143-leje-drejtimi-con-ne-qeli-54-drejtues-gjobit-mbi-22-mije-shkeles/,Chronical,
454,"Viti i ri shkollor, Policia e Shtetit prezanton masa që do të merren","Policia e Shtetit, në përmbushje të misionit dhe detyrave të përcaktuara në Paketën e Sigurisë në Shkolla, ka hartuar një plan të detajuar masash me detyra konkrete për të gjitha strukturat e angazhuara të Policisë. Qëllimi i këtij plani është garantimi i sigurisë publike, ruajtja e rendit dhe qetësisë, parandalimi i fenomeneve negative në shkolla, si dhe rritja e sigurisë për nxënësit dhe personelin mësimor, si në mjediset e shkollave ashtu edhe në rrugë. Për të siguruar zhvillimin normal të procesit mësimor dhe sigurinë e nxënësve në ambientet e jashtme dhe në afërsi të shkollave, Policia e Shtetit ka angazhuar Ndihmës Specialistët e Policisë në zona, punonjësit e Policimit në Komunitet, shërbimet e Patrullave të Përgjithshme, Forcën e Posaçme “Shqiponja”, Policinë Rrugore dhe Policinë Kriminale. Përpara fillimit të vitit shkollor është bërë një vlerësim i situatës kriminale në të gjitha qarqet. Bazuar në këtë vlerësim, strukturat vendore të policisë kanë hartuar Plane Masash me detyra të qarta për kontrollin e territorit, ruajtjen e rendit dhe angazhimin e policisë kriminale dhe rrugore. Në kuadër të masave të përcaktuara në Paketën e Sigurisë në Shkolla, janë caktuar detyra të detajuara për punonjësit e policisë që shërbejnë pranë shkollave. Prezenca e shtuar e policisë në këto ambiente synon të mbledhë dhe të trajtojë informacionet në kohë reale, duke vepruar shpejt për parandalimin e çdo akti të mundshëm kriminal në shkolla apo pranë tyre. Me fillimin e vitit të ri shkollor, Ndihmës Specialistët në zona do të kenë kontakt të përditshëm me oficerët e sigurisë dhe drejtuesit e shkollave. Edhe Patrullat e Përgjithshme do të jenë të pranishme sipas juridiksionit të tyre. Policia Rrugore do të ketë një prani të shtuar në akset rrugore, veçanërisht pranë shkollave që ndodhen pranë rrugëve kryesore, si në fillim ashtu edhe në përfundim të procesit mësimor. Do të kryhen kontrolle të vazhdueshme dhe rigoroze për drejtuesit e automjeteve që transportojnë nxënësit, duke përfshirë testet për alkool, kontrollin teknik të automjeteve dhe zbatimin e rregullave të transportit të nxënësve.",https://kohajone.com/aktualitet/viti-i-ri-shkollor-policia-e-shtetit-prezanton-masa-qe-do-te-marre/,Chronical,
455,"“Territor i pastër” vë në pranga 68-vjeçarin, i cili tëntoi të kultivonte kanabis në fshatin Shegan",,https://kohajone.com/aktualitet/territor-i-paster-ve-ne-pranga-68-vjecarin-i-cili-tentoi-te-kultivonte-kanabis-ne-fshatin-shegan/,Chronical,
456,"Zhduket turisti lituanez në Alpet Shqiptare, kërkimet po përqendrohen në shtegun Valbonë – Theth",Një turist lituanez prej dy ditësh është zhdukur në alpet tona. Shtetasi në fjalë ka qëndruar në një bujtinë në Valbonë e më pas është larguar pa bërë asnjë njoftim. Turisti dyshohet se është nisur në drejtim të Thethit dhe që prej 6 shtatori nuk ka asnjë informacion për të. Ekipet e kërkim-shpëtimit të Kosovës dhe Shqipërisë sot në mëngjes kanë nisur një aksion të përbashkët për gjetjen e tij. Kërkimet po përqendrohen në shtegun Valbonë – Theth. Top Channel,https://kohajone.com/aktualitet/zhduket-turisti-lituanez-ne-alpet-shqiptare-kerkimet-po-perqendrohen-ne-shtegun-valbone-theth/,Chronical,
457,"Sherr mes shqiptarëve në Greqi, goditet me thikë 30-vjeçari","Një konflikt i ndodhur mes shqiptarëve në Greqi, ka degraduar në përdorimin e thikës.
Media greke “protothema”, shkruan se përplasja fillimisht ka nisur në një lokal dhe më pas ka vazhduar dhe jashtë tij.
Sipas autoriteteve greke, një 30-vjeçar me origjinë shqiptare është goditur me thikë nga bashkëatdhetari i tij.
Autori i sulmit është identifikuar dhe është në kërkim nga policia. I plagosuri është transportuar në spital dhe ndodhet në gjendje të rëndë për jetën. /abcnews.al/",https://kohajone.com/aktualitet/sherr-mes-shqiptareve-ne-greqi-goditet-me-thike-30-vjecari/,Chronical,
458,"Shkodër, vijon intensivisht megaoperacioni policor anticannabis, “Territor i pastër”",,https://kohajone.com/aktualitet/shkoder-vijon-intensivisht-megaoperacioni-policor-anticannabis-territor-i-paster/,Chronical,
459,"Nga Ksamili në Koman, operacioni “Siguria detare” bllokon 18 mjete lundruese",,https://kohajone.com/aktualitet/nga-ksamili-ne-koman-operacioni-siguria-detare-bllokon-18-mjete-lundruese/,Chronical,
460,"“Prishja e qetësisë publike”, policia e Kavajës merr masa në Golemn",,https://kohajone.com/aktualitet/prishja-e-qetesise-publike-policia-e-kavajes-merr-masa-ne-golemn/,Chronical,
461,"Elbasan, “Deceit” vë në pranga 51-vjeçarin për veprën penale “Korrupsioni aktiv i personave që ushtrojnë funksione publike”",,https://kohajone.com/aktualitet/elbasan-deceit-ve-ne-pranga-51-vjecarin-per-vepren-penale-korrupsioni-aktiv-i-personave-qe-ushtrojne-funksione-publike/,Chronical,
462,"Intensifikimi i masave, Policia Rrugore, 23 259 masa administrative, pezullon 149 leje drejtimi, pranga 44 drejtuesve",,https://kohajone.com/aktualitet/intensifikimi-i-masave-policia-rrugore-23-259-masa-administrative-pezullon-149-leje-drejtimi-pranga-44-drejtuesve/,Chronical,
463,"“Para drejtësisë”, ekstradon në Turqi dhe në Itali, 3 shtetas të kërkuar ndërkombëtarisht",,https://kohajone.com/aktualitet/para-drejtesise-ekstradon-ne-turqi-dhe-ne-itali-3-shtetas-te-kerkuar-nderkombetarisht/,Chronical,
464,"“Siguria detare”, 35 mjete lundruese të bllokuara nga Ksamili në Velipojë","Policia Kufitare dhe Njësia Policore Detare si rezultat i kontrolleve në kuadër të operacionit “Siguria Detare”, gjatë kësaj jave nga Ksamili në Koman kanë bllokuar 35 mjete lundruese.
Sipas policisë, mjetet e bllokuara janë 20 jet ski, 8 skafe, 5 gomone dhe 2 varka metalike.
“26 mjete lundruese janë bllokuar nga Ksamili në Vlorë, 6 mjete lundruese janë bllokuar nga Durrësi në Shëngjin, 1 mjet lundrues është bllokuar në Velipojë dhe 2 varka metalike me motor uji për lundrim janë bllokuar në Koman”, tha policia.
Policia sqaroi se 9 prej mjeteve lundruese të bllokuara janë konstatuar nga shërbimet e Policisë Kufitare dhe ato të Njësisë Policore Detare duke lundruar brenda perimetrit të sigurisë, shkelje e cila rrezikonte jetën e pushuesve.
Drejtuesit e këtyre mjeteve janë ndëshkuar secili me masë administrative prej 100,000 lekësh të rinj.
Drejtuesit e 26 mjeteve të tjera lundruese, krahas masës së bllokimit të mjeteve, u ndëshkuan secili me masë administrative prej 10,000 lekësh për mungesë dokumentacioni.
Po gjatë kësaj jave, Njësia Policore Detare dhe Policia Kufitare iu kanë dhënë ndihmë turistëve dhe vizitorëve në 9 raste në hapësirën detare nga Ksamili në Koman.
Në shumicën e rasteve, turistëve ju rrezikohej seriozisht jeta për shkak të prishjes së mjeteve lundruese apo pamundësisë për t’u kthyer në breg për shkak të dallgëve.
Policia Kufitare apelon për të gjithë përdoruesit e mjeteve lundruese të zbatojnë me rigorozitet perimetrin e sigurisë për pushuesit, rregullat për përdorimin e mjeteve lundruese dhe të jenë të pajisur me mjetet e shpëtimit, si dhe të tregohen vigjilentë gjatë lundrimeve.
Njëkohësisht, Policia Kufitare fton pushuesit të denoncojnë çdo rast të shkeljes së perimetrit të sigurisë detare apo të masave të sigurisë gjatë udhëtimeve turistike në zonat bregdetare, liqenore dhe lumore, duke ju garantuar reagim të menjëhershëm. vvv",https://kohajone.com/aktualitet/siguria-detare-35-mjete-lundruese-te-bllokuara-nga-ksamili-ne-velipoje/,Chronical,
465,Policia vijon aksionin për arrestimin dhe dërgimin para drejtësisë së shkelësve të ligjit,Vodhën,https://kohajone.com/aktualitet/policia-vijon-aksionin-per-arrestimin-dhe-dergimin-para-drejtesise-se-shkelesve-te-ligjit/,Chronical,
466,Policia e Beratit ka vënë në pranga 20-vjeçarin që aksidentoi për vdekjes një grua nga Gegë e Kuçovës,,https://kohajone.com/aktualitet/policia-e-beratit-ka-vene-ne-pranga-20-vjecarin-qe-aksidentoi-per-vdekjes-nje-grua-nga-gege-e-kucoves/,Chronical,
467,Policia Rrugore shton masat për parandalimin e aksidenteve rrugore,,https://kohajone.com/aktualitet/policia-rrugore-shton-masat-per-parandalimin-e-aksidenteve-rrugore/,Chronical,
468,"Ali Asllani (Vajzë të Vlorës, 28 nëntor 1884 – Tiranë, 20 dhjetor 1966) qe poet, atdhetar dhe diplomat shqiptar","Ali Asllani (Vajzë të Vlorës, 28 nëntor 1884 – Tiranë, 20 dhjetor 1966) qe poet, atdhetar dhe diplomat shqiptar. Biografia I biri i myftiut dhe myderizit Asllan efendi Sylejmani ndhe Hyries së Isuf Meminajt, nga fshati Trevllazër. Ngeli jetim në moshë të re, kur ishte ende 6 vjeç. Me ndihmën e të afërmve dhe miqve të të atit, mundi të ndiqte ruzhdijen e Vlorës. Gjithashtu ndiqte shkollën greke që të mund të mësonte alfabetin grek. Më 1898 nisi të studiojë në shkollën Zosimea të Janinës. Gjatë kësaj periudhe nisi të thurte poezi në turqisht dhe persisht. Shkoi të studionte mjekësi në Stamboll, por pas një viti e la. Me ndihmën e Ismail Qemal Vlorës dhe Mulla Xhaferr Drashovicës mundi të kalonte provimin hyrës në Institutin e Lartë administrativ “Mülkiye” në Stamboll, ku u diplomua më 1906. Pas shkollës kreu stazhin në Janinë. Në vitin 1908 zevëndësoi për tre muaj nënprefektin e Delvinës dhe u kthye përsëri në Janinë. Ai ishte një nga anëtarët e shquar të Klubit “Bashkimi”. Për mbështetjen që i dha Ismail Qemalit filloi të persekutohej nga organet qeveritare osmane, madje u dha urdhër të internohej në Halep të Sirisë. Mundi t’i shpëtojë internimit, kaloi në Korfuz dhe prej andej në Vlorë. Mori pjesë në Kuvendin e Dibrës, si përfaqësues i Klubit “Bashkimi” të Janinës. Në vitin 1910 u kthye në Stamboll, pas rënies së kabinetit që e internoi. U emërua sërish nënprefekt me ndërhyrjen e Shahin bej Kolonjës, por me kusht që të punonte në viset shqiptare. Deri në 1912 punoi si nënprefekt në Akseqi, Ellgen dhe Boskër të Vilajetit të Konjës në Anadoll. Pas shpalljes së Pavarësisë, Ismail Qemali, i besoi atij detyrën e Sekretarit të Përgjithshëm të Presidencës të Këshillit të Ministrave, ku qëndroi deri më 22 janar të vitit 1914. Më pas punoi për disa kohë si nënprefekt i Fierit e kajmekan i Ballshit. Pas largimit të Princ Vidit shkoi disa kohë në Itali e u kthye sërish ku administrata lokale e caktoi sekretar të përgjithshëm (10 nëntor, 1915 – 1 janar, 1917). Pushtimi italian e gjeti nënprefekt, por, meqenëse kundërshtoi pushtimin, u pushua nga puna. Nga 20 dhjetori i vitit 1918 gjer më 5 nëntor të vitit 1920 ishte kryetar i Bashkisë së Vlorës. Në vitet 1921 – 1922 ishte kryekëshilltar i qeverisë dhe më pas sekretar i përgjithshëm i kryeministrisë. Më pas u caktua konsull në Trieste, ku qëndroi deri në fund të prillit 1925. Po atë vit u emërua “Zëvëndës i ngarkuar me punë” në Sofje e më pas, po aty, “sekretar i parë” dhe “i ngarkuar me punë”. Në vitet 1930 – 1932 ishte ministër i akredituar në shtetin grek. Më 1934 përsëri është kryetar i Bashkisë së Vlorës deri në prag të pushtimit fashist 1939, ku u emërua anëtar i Këshillit të Lartë në Tiranë.  Me pushtimin e Shqipërisë nga Italia në 1939, Asllani qe pjesë e delegacionit shqiptar kryesuar nga kryeministri Vërlaci dhe ministri Ypi që i dërguan kurorën e Skënderbeut monarkut italian Viktor Emanuelit në Romë. Pak kohë më pas u largua nga jeta politike dhe vajti në fshatin Vajzë të Vlorës. Me ardhjen e regjimit komunist është ndër të parët themelues të Lidhjes së Shkrimtarëve dhe Artistëve. Deri në vitin 1952 mbahej nga të ardhurat e pakta nga përkthimet për llogari të Institutit të Shkencave, por kjo mundësi më vonë iu pre. Vdiq në Tiranë në 20 dhjetor 1966. Veprat letrare Ka botuar vjersha që në moshë të re. U bë i njohur me poemën “Hanko Halla” që u botua në vitin 1942. U gjet në dorëshkrim përkthimi i gjysmës së dytë të viteve ’40 të kujtimeve të Syrja bej Vlorës, përkthim i cili nga dialekti i përdorur dhe nga inicialet A.A., mendohet të jetë i Ali Asllanit Pak vite para vdekjes mundën të botohen disa libra të tij dhe iu lidh një pension i vogël. Ndër librat e botuar në vitet 1960 – 66 përmendim: “Vidi – vidi pëllumbeshë” (1960), “Shqipëria kryesorja” (1961), “Vajzat dhe dallëndyshet” (1964), “Kur merr zjarr rrufeja” (1966) dhe pas vdekjes iu botua “Poezia shqipe” 1973. Është autori i këngës së njohur “Vlora, Vlora”. Pas viteve 90 iu botuan disa libra si: “Poezi të zgjedhura” në 1996, dhe “Vidi, vidi pëllumbeshë” në 1999. “Hakërrim” Poezia-Kengë “Vlora-Vlora”: Jam vlonjat e jam vlonjat, e kam shkabën mëm’ e atë, shkaba trime dykrenore fron’ e saj e ka në Vlorë! Vlora, Vlora, Vlora, Vlora, rroki armët, bëja forra! Vlora trime shqipëtare si rob jetën s’e do fare, a do mbetet Shqipëri, a do bëhet tym e hi! Vlora, Vlora, Vlora, Vlora, rroki armët, bëja forra! Jam vlonjat e jam burrë, s’duron burri zgjedhë kurrë, jam vlonjat e si vlonjat di bëj luftë me të shtat’! Vlora, Vlora, Vlora, Vlora, Bjeri, moj, t’u lumtë dora! Jam vlonjat dhe trim me besë, rreth flamurit di të vdesë, a me hir a me pahirë doemos do rroj i lirë!",https://kohajone.com/kronike/ali-asllani-vajze-te-vlores-28-nentor-1884-tirane-20-dhjetor-1966-qe-poet-atdhetar-dhe-diplomat-shqiptar/,Chronical,
469,"U përplas me Jet-Ski në plazhin e Velipojës, ndërron jetë në spital 19-vjeçari italian","Dy jet ski janë përplasur mes tyre, ndërsa një 19-vjeçar italian, i cili ka mbetur i dëmtuar raportohet se ka ndërruar jetë. I riu Nicola Loro është transportuar në spitalin Rajonal të Shkodrës pas përplasjes, por nuk ka mundur t’u mbijetojë plagëve të marra. Sakaq, grupi hetimor në drejtimin e Prokurorisë së Shkodrës, po vijon punën për zbardhjen dhe dokumentimin e rrethanave të këtij rast. Njoftimi i policisë: Velipojë/Informacion shtesë Në lidhje me informacionin e dhënë më parë, për një përplasje mes dy mjeteve lundruese Jet Ski, në thellësi të plazhit të Velipojës, rreth një milje larg nga perimetri i sigurisë, ju bëjmë me dije se shtetasi italian N. L., 19 vjeç, ka humbur jetën në Spitalin Rajonal të Shkodrës. Grupi hetimor në drejtimin e Prokurorisë së Shkodrës, po vijon punën për zbardhjen dhe dokumentimin e rrethanave të këtij rast.",https://kohajone.com/aktualitet/u-perplas-me-jet-ski-ne-plazhin-e-velipojes-nderron-jete-ne-spital-19-vjecari-italian/,Chronical,
470,"Përmirësohet situata e zjarreve, Ministria e Mbrojtjes: Janë shuar 47 vatra, vetëm 6 aktive","Gjatë 24 orëve të fundit, situata e zjarreve në vend ka shënuar një përmirësim të dukshëm, falë ndërhyrjes së shpejtë dhe të koordinuar të strukturave operacionale të sistemit të Mbrojtjes Civile në nivel vendor dhe qendror. Përmes një njoftimi për shtyp, Ministria e Mbrojtjes bëri të ditur se nga 53 vatra zjarri të raportuara, 47 prej tyre janë shuar dhe vënë nën kontroll, ndërsa 6 vatra mbeten ende aktive dhe po monitorohen vazhdimisht nga ekipet në terren. Aktualisht vijon të jenë aktive, por pa paraqitur rrezik për qytetarët dhe banesat, vatrat në Bjeshkët e Bollotekut dhe mbi fshatin Tërnovë. Në operacionet e fundit, kanë marrë pjesë 307 forca zjarrfikëse, 130 forca ushtarake, 58 efektive nga polica e shtetit, 155 struktura të emergjencës civile të pushtetit lokal, 55 nga administrata e zonave të mbrojtura, 32 shërbimi pyjor, dhe 151 vullnetarë. Gjithashtu, ndihma e avionit Spartan nga Rumania ka qenë e rëndësishme për izolimin e vatrave problematike. Në këtë periudhë të favorizuar nga temperaturat e larta, Ministria e Mbrojtjes fton të gjithë qytetarët dhe veçanërisht fermerët të shmangin kategorikisht ndezjen e zjarreve për çdo arsye dhe të raportojnë menjëherë çdo rast zjarri pranë autoriteteve përkatëse. “Theksojmë se ndezja e zjarreve përbën një vepër penale dhe ndëshkohet sipas ligjit.
Autorët e këtyre veprave do të mbajnë përgjegjësi të plotë për rrezikun që i shkaktojnë jetës së qytetarëve, pronës, mjedisit dhe vlerave tona kulturore”, thuhet në njoftim. Ministria e Mbrojtjes, Agjencia Kombëtare e Mbrojtjes Civile, dhe të gjitha institucionet e përfshira në sistemin e mbrojtjes civile, sigurojnë  se do të vazhdojnë pa ndërprerje ndjekjen e situatës dhe angazhimin e të gjitha kapaciteteve të nevojshme,
si në nivel kombëtar ashtu dhe ndërkombëtar, për të siguruar mbrojtjen dhe sigurinë e qytetarëve. /m.m/",https://kohajone.com/aktualitet/permiresohet-situata-e-zjarreve-ministria-e-mbrojtjes-jane-shuar-47-vatra-vetem-6-aktive/,Chronical,
471,Analizë e radios gjermane DW: Si e vlerëson Brukseli ofensivën ukrainase në Kursk,"Kievi ka ndryshuar strategjinë e tij ushtarake dhe ka pushtuar territorin rus. A do të ndryshojë ky veprim qëndrimin e BE-së ndaj Ukrainës? Si e vlerëson Brukseli situatën e re? Aktualisht Brukseli zyrtar është me pushime verore, shumë eurodeputetë dhe punonjës të Bashkimit Evropian janë larguar. Selia e NATO-s gjithashtu zyrtarisht është me pushime, ende nuk ka asnjë deklaratë në lidhje me ofensivën e fundit ushtarake të Kievit ndaj Kurskut. Konsultimet e radhës për luftën mbrojtëse të Ukrainës pas sulmit të Rusisë janë planifikuar për në fund të gushtit, kur ministrat e Jashtëm dhe të Mbrojtjes të 27 shteteve të BE-së do të mblidhen për një takim jozyrtar në Bruksel. Por DW ka folur me ekspertë, politikanë dhe zyrtarë të BE. Ata janë të mendimit, se ofensiva ukrainase në rajonet ruse të Kursk dhe Belgorod duhet parë pozitivisht. Sukses politik i Kievit “Vlerësimi i përgjithshëm i asaj që kanë arritur forcat e armatosura ukrainase është pozitiv, jo aq nga pikëpamja ushtarake, por mbi të gjitha nga pikëpamja politike”, thotë raportuesi i Parlamentit Evropian për Rusinë, Andrius Kubilius. Ukraina ishte në gjendje të merrte iniciativën, t’i tregonte Kremlinit dështimin e vet dhe t’i provonte Perëndimit se nuk ka nevojë të frikësohet nga një përshkallëzim nga ana e Kremlinit. Sipas partnerëve të Kievit, ofensiva ukrainase konsiderohet një sukses, sepse Ukraina ishte në gjendje të demonstronte përsëri aftësitë e saj pas një pauze të gjatë. Kështu mendon eksperti i sigurisë, Roland Freudenstein nga platforma e Përfaqësimit të Interesave në Bruksel “Freedom Hub”. “Më bëri shumë përshtypje sesi Ukraina arrin të marrë papritmas iniciativën nga një pozicion i perceptuar si inferior dhe të vendosë Rusinë dhe Vladimir Putinin në pozicion mbrojtjeje”, tha Freudenstein. Por është ende herët për të vlerësuar rezultatet në fushën e betejës, paralajmëron Amanda Paul nga qendra studimore në Bruksel “European Policy Center”. Ajo flet për një “hap të guximshëm dhe me trimëri” të Kievit. Kjo “e habiti Putinin, dëmtoi reputacionin e tij dhe në të njëjtën kohë forcoi moralin e trupave dhe qytetarëve ukrainas”. Pozicioni i BE i pandryshuar Megjithatë, BE-ja thekson se veprimet e Kievit duhet të shërbejnë vetëm për të mbrojtur sovranitetin dhe sigurinë e Ukrainës. Këtë e theksoi një përfaqësuese zyrtare e BE-së në një bisedë joformale për DW. “Putini nuk mundi të thyente rezistencën e ukrainasve ndaj pushtimit të tij të pajustifikuar dhe tani është i detyruar të tërhiqet në territorin rus”, shkroi kreu i politikës së jashtme të BE-së, Josep Borrell në largim në rrjetin social X. Në një bisedë telefonike me ministrin e Jashtëm ukrainas Dmytro Kuleba, ai konfirmoi , se BE-ja mbështet plotësisht luftën e popullit ukrainas kundër agresionit rus. BE-ja nuk e ndryshon strategjinë e saj ndaj Ukrainës edhe pas ofensivës ukrainase të Kurskut. Zëdhënësi i BE-së, Peter Stano, thekson se Ukraina, në kuadrin e së drejtës së saj për vetëmbrojtje, lejohet të sulmojë armikun “kudo që e sheh të arsyeshme: si në territorin e saj ashtu edhe në atë të armikut”. Kur ministrat e Jashtëm dhe të Mbrojtjes të 27 vendeve të BE-së të shprehin pikëpamjet e tyre në takimin e tyre jozyrtar në fund të gushtit, mund të shfaqen mosmarrëveshje rreth pozicionit të BE-së për kundërsulmin e Ukrainës, por aty nuk priten vendime. Ekspertja, Amanda Paul thotë, se reagimet aktuale në Bruksel e bëjnë të qartë se ata janë të vetëdijshëm se Rusia po përdor rajonet e Kurskut dhe Belgorodit për të nisur sulmet ndaj Ukrainës, duke përfshirë infrastrukturën civile. Ofensiva si vetëmbrojtje Sipas presidentit ukrainas Volodymyr Zelensky, që nga fillimi i verës ka pasur rreth 2000 sulme me lloje të ndryshme armësh në rajonin ukrainas Sumy nga rajoni i Kurskut. Trupat ukrainase duan të ndërpresin linjat ruse të furnizimit dhe do të pushtojnë zonat nga të cilat Ukraina po sulmohej vazhdimisht, u shpreh Freudenstein. Pas sulmit në “Crocus City Hall” në Moskë në mars të këtij viti, Putin po përjeton për herë të dytë “një dështim të madh të sigurisë në sytë e shumë rusëve”. Në aksionin në rajonin e Kurskut, forcat e armatosura ukrainase kanë përgjegjësi për të mbrojtur popullsinë civile, theksoi një zëdhënës i Komisionit të BE-së për Punët e Jashtme dhe Politikën e Sigurisë kur u pyet nga DW. Duhet të merren të gjitha masat e mundshme për të mbajtur sa më të ulët ndikimin e luftimeve te civilët. Brukseli kujton se Ukraina duhet të përmbushë detyrimet e saj të përgjithshme sipas ligjit ndërkombëtar humanitar. “Ne nuk kemi marrë asnjë informacion që do të tregonte ndryshe,” thuhet nga Komisioni i BE-së. Ai gjithashtu mirëpret urdhërin publik të Zelenskit për ndihmë humanitare për banorët e prekur nga veprimet e forcave ukrainase në territorin rus. Më 12 gusht, Zelensky urdhëroi ministrin e Brendshëm, anëtarët e tjerë të qeverisë dhe Shërbimin e Sigurisë së Ukrainës (SBU) të zhvillojnë një “plan humanitar” për zonën ku po zhvillohet operacioni. Strategji të ndryshme lufte Zelensky po ashtu e bëri të qartë se rusët tani mund të shohin vetë se si ndjehet lufta. “Ky është një element i rëndësishëm në fushatë, gjithashtu në sytë e popullatës ukrainase, jo vetëm të udhëheqjes politike,” thotë Roland Freudenstein. Sipas tij, Ukraina po përpiqet të shmangë viktimat civile. “Ajo po përpiqet të arrijë objektivat ushtarake, por sigurisht kjo shkakton dëme civile, është pothuajse e pashmangshme. Ajo që Ukraina vazhdon të mos bëjë është të hedhë raketa në qendrat tregtare. Rusia e ka bërë këtë në disa raste në një mënyrë të synuar. Edhe energjia, infrastruktura, e cila është me rëndësi për popullsinë civile nuk po preket. “Unë shoh dallime të mëdha në mënyrën se si zhvillohet lufta dhe në rëndësinë e shmangies së viktimave civile”, thotë Freudenstein. Ekspertët argumentojnë për DW, se vendimi i Ukrainës për të pushtuar territorin rus ka kaluar “vijën e kuqe” më të madhe të mundshme që kishin vendosur partnerët perëndimorë nga frika e përshkallëzimit të luftës. Sipas ekspertes, Amanda Paul, reagimi mjaft i rezervuar i Moskës tregon se ato “vija të kuqe” janë të pakuptimta. “Të gjitha kufizimet që e pengojnë Ukrainën të kryejë sulme në shkallë të gjerë ndaj objektivave ushtarakë në Rusi duhet të hiqen, Ukraina duhet të marrë të gjitha armët e nevojshme për këtë. Është thelbësore që forcat e armatosura ukrainase të shkatërrojnë infrastrukturën dhe objekte të tjera ushtarake ruse që kontribuojnë në këtë luftë”, thekson Paul.",https://kohajone.com/bota/analize-e-radios-gjermane-dw-si-e-vlereson-brukseli-ofensiven-ukrainane-ne-kursk/,Chronical,
472,"Kurbin, policia parandalon krimin, prangoset 53-vjeçari që kërkonte të vriste kushëririn",,https://kohajone.com/aktualitet/kurbin-policia-parandalon-krimin-prangoset-53-vjecari-qe-kerkonte-te-vriste-kusheririn/,Chronical,
473,Ringrihet Kulla e Çunmulajve dhe kthehet në muze të Malësisë,"Në Hot të Malësisë së Madhe u zhvillua ceremonia e përfundimit të punimeve për ringritjen e kullës së njohur të Çunmulajve dhe shndërrimin e saj në Muze të Malësisë. Fisi i Çunmulajve ka nxjerrë figura te shquara që kanë lënë gjurmë në historinë e kombit dhe Malësisë për përpjekjet e tyre në mbrojtje te identitetit dhe trojeve shqiptare, mes të cilëve shquhet prijësi dhe luftëtari popullor Çun Mula, pjesëmarrës në Lidhjen Shqiptare të Prizrenit. Siç njofton nga Hoti i Malësisë së Madhe, korrespondenti i Zërit të Amerikës, Pëllumb Sulo, Kulla e Çunmulajve u braktis dhe thuajse u rrënua gjatë periudhës së komunizmit, ndërsa trashëgimtarët e Çunmulajve u internuan dhe burgosen. Ceremonia e përurimit të përfundimit të punimeve për ringritjen e Kullës së Çunmulajve dhe shndërrimin e saj në muze mblodhi në Hot të Malësisë së Madhe banorë të Malësisë, të Shkodrës, Tuzit e Trieshit si dhe përfaqësues të shqiptarëve të Amerikës, të cilët kontribuan për ringritjen e kullës. Pllakën me mbishkrimin “Kulla e Bajraktarëve të Hotit, Muzeu Malësia e Madhe” e zbuloi kryebashkiaku i Malësisë së Madhe, Tonin Marinaj së bashku me nismëtarin për ringritjen e kullës, drejtuesin e shoqatës “Kulla e Bajraktarëve të Hotit”, Arjan Bajraktarin. Duke folur në ceremoninë e rastit, Arjan Bajraktari vlerësoi faktin se kjo nisëm kulturore dhe historike gjeti mbështetjen masive të malësorëve, në të dy anët e kufirit, por edhe në diasporë duke i dhënë kështu Malësisë një nga dëshmitë më të rëndësishme të identitetit të vet. “Në atë ditë jo të largët, 12 shkurtit 2022, këtu në Hot, në këtë oborr, në çeljen e fushatës ku donator i parë ishte Mark Gjoku Ulaj që dhuronte 5 mijë dollarë në emër të vëllazërisë së tij, ndoshta askush nuk e mendonte se kjo fushatë për mbledhjen e fondeve do të merrte përpjesëtime kaq masive sa do të mund të arrinim sot, më 16 gusht 2024, të inauguronim përfundimin e punimeve të rinovimit të kullës, për më tepër, me një koncept muzeal modest”, tha ai. Kulla e Çunmulajve, në Hot të Malësisë së Madhe, i ka fillimet e saj rreth viteve 1770-1780 për të rrugëtuar gjatë shekujve duke lënë gjurmë të rëndësishme në historinë e Malësisë dhe kombit përmes prijësve dhe luftëtarëve popullorë të Çunmulajve, të cilët i prijnë Hotit dhe Malësisë në luftërat kundër ushtrive osmane dhe atyre malazeze në mbrojtje të kufijve kombëtar. Mes tyre shquhet bajraktari i Hotit, Çun Mula, një nga figurat më të rëndësishme të Malësisë, pjesëmarrës në Lidhjen Shqiptare të Prizrenit dhe në betejat për mbrojtjen e trojeve shqiptare. Pas vendosjes së komunizmit, trashëgimtarët e Çunmulajve u internuan dhe burgosën, ndërsa kulla e tyre nisi braktisjen dhe rrënimin. Profesor Lekë Junçaj duke folur për historinë e kullës dhe trashëgimtarëve të saj tha mes të tjerash se ajo ishte një kështjellë arbërore. “Kjo godinë gjigante nuk ishte vetëm kullë rezidence, por ishte kryeqendra e Hotit, epiqendër e shtatë maleve të Malësisë për tubimet, angazhimet, pajtimet dhe besëlidhjet e shumta të popullit të shumëvuajtur malësor. Ishte një kështjellë arbërore, mbrojtëse e trojeve dhe vlerave tona më të mira, nga ku me shekuj u mbrojt kufiri veri-perëndimor nga invazionet serbo-malazeze”, thotë ai. Për ringritjen e Kullës së Çunmulajve kanë dhënë kontributet e tyre financiare rreth 500 persona nga Shqipëria, Kosova, shqiptarët në Mal të Zi, Europa, Kanadaja dhe SHBA. I ardhur nga New Jorku, ku ka emigruar prej 50 vitesh, Mark Gjok Ulaj thotë se kjo ka dëshmuar vlerësimin e madh të malësorëve për bajraktarin e Hotit, Çun Mulën, dhe gjithë pjesëtarët e fisit të Çunmulajve. “Çun Mula i Hotit i ka prirë tanë bajrakut të Hotit dhe ka qenë një ndër burrat ma të mirë që ka mujt me pasë kombi shqiptar. Mbas tij, të gjithë kanë ardhë secili ma i mirë se tjetri. Mul Delija ka qenë bajraktari i Hotit. Ka qenë kapedani që e ka kryer shkollën në Itali edhe e ka shpëtu Malësinë e Madhe, kur ka hy komunizmi, për mos me u vra vëllau me vlla”, thotë ai. Megjithëse shumë larg vendlindjes, shqiptarët që kanë emigruar prej vitesh në Amerikë, vazhdojnë të mbajnë gjallë historinë e Hotit të Malësisë së Madhe dhe prijësve e luftëtarëve popullorë, që u prinë malësorëve ndër shekuj. Përfaqësuesi i malësorëve nga Michigani, Gjokë Martin Noni Junçaj, tha se me rindërtimin e kullës së Çunmulajve malësorët dëshmuan se i ruajnë dhe trashëgojnë vlerat e tyre. “Kur kam dëgjuar për këtë projekt e kam çmuar vlerën që ai ka për popullin tonë. Ne, të gjithë e dijmë se, gjithçka që lind duhet edhe me vdekë. Po historia e shqiptarëve kurrë nuk vdes. Sot e kemi nderu Çun Mulën edhe tanë Malësinë dhe shqiptarizmin”, thotë ai. Kulla dy katëshe e Çunmulajve tashmë shfaqet e ringritur në mes të fushës së Hotit, pranë kishës së ndërtuar disa vite më parë, edhe ajo me kontributin e shqiptarëve të Amerikës.",https://kohajone.com/aktualitet/ringrihet-kulla-e-cunmulajve-dhe-kthehet-ne-muze-te-malesise/,Chronical,
474,VOA: Çfarë dihet për vdekjen e aktorit Matthew Perry. Mjeku: ““Pyes veten se sa do të paguajë ky budalla”!,"Pothuajse 10 muaj pas vdekjes së aktorit Matthew Perry, yllit të serialit “Friends” prokuroria ka ngritur akuza për pesë persona, që sipas hetuesve kontribuuan në vdekjen e tij, pas mbidozës me ketaminë vitin e kaluar. Mes të akuzuarve janë ndihmësi personal i ish yllit të serialit “Friends” dhe dy mjekë. Sipas prokurorëve mjekët kishin siguruar për zotin Perry një sasi të madhe ketamine dhe madje kishin këmbyer disa mesazhe ku diskutonin se sa mund të ishte i gatshëm të paguante aktori. Por çfarë duhet të dini rreth kësaj çështje? Personat e akuzuar Në maj tre agjenci të ndryshme (Policia e Los Anxhelosit së basku me agjencinë amerikane për barnat dhe agjencinë e inspektimit të postës amerikane) njoftuan se kishin kryer një hetim të përbashkët se si aktori 54-vjeçar merrte sasi të mëdha të ketaminës, që përdoren për anestezi. Aktori ishte në mesin e një numri në rritje të pacientëve që përdornin substanca mjekësore legale, por ai nuk i merrte me recetë që tregon se mund të trajtohej për depresionin, ose në raste të tjera kur një njeri ka dhimbje kronike. Sipas ekpertëve, askush nuk e dinte se hetimet do të zgjeroheshin kaq shumë, duke marrë parasysh rastet e mëparshme që shkaktuan vdekjen e personazheve të famshëm si pasojë e mbidozave nga ilacet. Kur Michael Jackson vdiq në vitin 2009 nga një dozë vdekjeprurëse e propofolit anestezik, vetëm mjeku i tij u akuzua. Pasi reperi Mac Miller vdiq në vitin 2017, dy burra të cilët prokurorët i përshkruan si tregtarë dhe ndërmjetës u dënuan për sigurimin e oksikodonit me fentanil që ndihmoi në vrasjen e tij. Por në hetimin e çështjes së aktorit Perry, prokurorët ngritën akuza jo vetëm kundër mjekëve dhe shpërndarësve të paligjshëm, por edhe ndaj ndihmësit personal të tij, i cili prokurorët thonë se e ndihmoi të merrte ketaminë dhe e injektoi atë direkt tek ai përpara se ish yllit të serialit “Friends” të gjendej i vdekur në vaskën e tij më 28 tetor të vitit 2023. “Ata e dinin se çfarë po bënin, që ishte një rrezik i madh për zotin Perry. Por ata e bënë vijuan”, tha prokurori Martin Estrada pasi njoftoi akuzat. Dy nga personat, mes tyre edhe një nga mjekët e akuzuar, janë arrestuar, tha prokurori Estrada. Dy nga të pandehurit, përfshirë ndihmësi i zotit Perry, pranuan fajësinë për akuzat dhe një person i tretë ka rënë dakord që të pranojë fajësinë. Mesazhet e shkëmbyera të personave të akuzuar Sipas hetimeve, zoti Perry iu drejtua mjekut të Los Anxhelosit, Salvador Plasencia kur mjekët e tij të rregullt refuzuan t’i jepnin atij më shumë ketaminë. Prokurorët pretendojnë se zoti Plasencia fitoi para nga dëshpërimi dhe varësia e Perry-t, duke e detyruar atë të paguajë 55 mijë dollarë në këmbim të sasisë më të madhe të ketaminës dy muaj para vdekjes së tij. “Pyes veten se sa do të paguajë ky budalla”, shkruhet në një mesazh që i dërgoi mjeku Plasencia një të pandehuri, thuhet në dosjen e prokurorisë. Mjeku tha se ishte i pafajshëm kundrejt shtatë akuzave të ngritura ndaj tij për shpërndarjen e ketaminës. Avokati i tij tha se “mjeku nuk kishte qëllime kriminale”. Prokurorët pretendojnë se Jasveen Sangha, të cilin ata thonë se është një tregtar droge siguroi dozat e ketaminës që shkaktuan vdekjen e aktorit. Edhe zoti Sangha gjithashtu tha se ishte i pafajshëm. Nga hetimet ka rezultuar se mjeku tjetër i akuzuar për këtë çështje, Chavez, e ndihmoi zotin Plasencia të merrte ketaminën që iu dha aktorit Perry-t, ndërsa i njohuri i ish yllit të serialit “Friends” , Fleming, ndihmoi në marrjen e ketaminës nga shpërndarësi i dyshuar i drogës, Sangha. Mjeku Chavez mund të dënohet deri në 10 vjet burg, Iwamasa deri në 15 vjet dhe Fleming deri në 25 vjet. Nëse shpallen fajtorë tregtari i drogës Sangha mund të dënohet me burgim të përjetshëm, ndërsa mjeku tjetër Plasencia mund të dënohet deri në 120 vjet burg. Seancat gjyësore të tyre do të zhvillohen në muajin tetor. Varësia ndaj ketaminës Aktori u gjet në vaskën e tij më 28 tetor dhe mjekët e parë që arritën në vend të ngjarjes e shpallën atë të vdekur menjëherë. Autopsia e tij e publikuar në dhjetor, zbuloi se sasia e ketaminës në gjakun e tij ishte e njëjtë me sasinë e përdorur për anestezi të përgjithshme gjatë operacionit. Numri i përdoruesve të ilaçit që është në përdorim prej dekadash, është rritur viteve të fundit. Ai përdoret për trajtimin e depresionit, ankthit dhe dhimbjeve. Persona të afërt me aktorin Perry u thanë hetuesve të mjekësisë ligjore se ai po i nënshtrohej terapisë me infuzion me ketaminë. Por hetuesit thanë se trajtimi i fundit i zotit Perry një javë e gjysmë para se të ndërronte jetë, nuk arsyeton nivelet e larta të ketaminës në gjakun e tij. Zakonisht ilaçi pastrohet nga organizmi brenda disa orësh. Të paktën dy mjekë po e trajtonin zotin Perry, një psikiatër dhe një anesteziolog që shërbeu si mjeku i tij i kujdesit parësor, thuhet në raportin e e mjeksësisë ligjore. Në shtëpinë e tij nuk ishte gjetur drogë apo ndonjë mjet i paligjshëm. Ketamina ishte renditur si shkaku kryesor i vdekjes, ndërsa rasti u cilësua si aksident pa hedhur dyshime për ndonjë krim të mundshëm, thuhet në raport. Mbytja në ujin e vaskës dhe çështje të tjera mjekësore ishin faktorë kontribues, tha ekipi i mjekësisë ligjore. Aktori Perry luftonte prej vitesh me varësinë nga substancat, që nga koha kur luane rolin e Chandler Bingut në serialin “Friends”, periudhë kur ai u u bë një nga yjet më të mëdhenj televizivë të gjeneratës së tij së bashku me aktorët Jennifer Aniston, Courteney Cox, Lisa Kudrow, Matt LeBlanc dhe David Schwimmer për 10 sezone, nga viti 1994 deri më 2004./VOA/",https://kohajone.com/aktualitet/voa-cfare-dihet-per-vdekjen-e-aktorit-matthew-perry-dhe-hetimet-per-kete-ceshtje-mjeku-pyes-veten-se-sa-do-te-paguaje-ky-budalla/,Chronical,
475,"Pogradec, policia shmang një tragjedi, duke i ardhur në ndihmë një babai dhe dy fëmijëve",,https://kohajone.com/aktualitet/pogradec-policia-shmang-nje-tragjedi-duke-i-ardhur-ne-ndihme-nje-babai-dhe-dy-femijeve/,Chronical,
476,"Nga Ksamili, në Koman, “Siguria detare” bllokon 44 mjete lundruese","Policia Kufitare në bashkëpunim me Njësinë Policore Detare, në kuadër të operacionit “Siguria detare”, kanë vijuar kontrollet përgjatë gjithë vijës bregdetare, hapësirave liqenore dhe atyre lumore, teksa gjatë kësaj jave nga Ksamili, në Koman, janë bllokuar 44 mjete lundruese. Mjetet e bllokuara: 21 jet ski, 13 skafe, 6 gomone dhe 4 varka metalike. Policia e Shtetit bën të ditur se, 25 mjete lundruese janë bllokuar nga Ksamili, në Vlorë. 13 mjete lundruese janë bllokuar nga Durrësi, në Shëngjin. 6 mjete lundruese janë bllokuar në Velipojë dhe Koman. Sipas Policisë së Shtetit, 10 prej mjeteve lundruese të bllokuara janë konstatuar nga shërbimet e Policisë Kufitare dhe ato të Njësisë Policore Detare, duke lundruar brenda perimetrit të sigurisë, shkelje e cila rrezikonte jetën e pushuesve. Drejtuesit e këtyre mjeteve janë ndëshkuar secili me masë administrative 100,000 deri në 120,000 lekë. Drejtuesit e 34 mjeteve të tjera lundruese, krahas masës së bllokimit të mjeteve, u ndëshkuan secili me masë administrative 10,000 lekë për mungesë dokumentacioni. Po gjatë kësaj jave, Njësia Policore Detare dhe Policia Kufitare iu kanë dhënë ndihmë turistëve dhe vizitorëve në 14 raste në hapësirën detare nga Ksamili në Koman, ku në shumicën e rasteve iu rrezikohej seriozisht jeta për shkak të prishjes së mjeteve lundruese, apo duke mos u kthyer dot në breg për shkak të dallgëve. Policia e Policia Kufitare apelon për të gjithë përdoruesit e mjeteve lundruese të zbatojnë me rigorozitet perimetrin e sigurisë për pushuesit, rregullat për përdorimin e mjeteve lundruese dhe të jenë të pajisur me mjetet e shpëtimit, si dhe të tregohen vigjilentë gjatë lundrimeve. Njëkohësisht, Policia Kufitare fton pushuesit të denoncojnë çdo rast të shkeljes së perimetrit të sigurisë detare apo të masave të sigurisë gjatë udhëtimeve turistike në zonat bregdetare, liqenore dhe lumore, duke ju garantuar reagim të menjëhershëm.",https://kohajone.com/aktualitet/nga-ksamili-ne-koman-siguria-detare-bllokon-44-mjete-lundruese/,Chronical,
477,Finalizohet operacioni i përbashkët policor shqiptaro-turk i koduar “TRACKING”,"Operacioni për kapjen e autorit kryesor të vjedhjes me anë të mashtrimit të një shume të madhe eurosh në një pikë të këmbimit valutor në Shkodër.
Mashtruan pronarin e një pike të këmbimit valutor, duke i marrë 140 000 euro, falë punës profesionale të strukturave për Hetimin e Krimit Ekonomik dhe Financiar në DVP Shkodër, u identifikuan tre autorët e dyshuar, shtetas gjeorgjianë.
Në vijim të veprimeve të thelluara, Departamenti i Policisë Kriminale në DPPSH, nëpërmjet strukturës së specializuar në varësi të tij, bëri të mundur zbulimin e itinerarit të autorit kryesor të dyshuar për këtë ngjarje, i cili po lëvizte nga Sarajeva në Stamboll me destinacion kryeqytetin e Gjeorgjisë.
Informacionin e siguruar për vendndodhjen e autorit kryesor të kësaj ngjarjeje, Departamenti për Marrëdhëniet Ndërkombëtare në DPPSH, nëpërmjet Interpol Tiranës e ka shkëmbyer në kohë reale me Interpol Ankaranë.
Në kuadër të operacionit policor “TRACKING”, policia turke, bazuar në informacionin e marrë nga Policia Shqiptare e cila kishte ndjekur lëvizjet e autorit të dyshuar, bëri të mundur kapjen e shtetasit K. J., 40 vjeç, i cili është deportuar në Rinas mesditën e sotme. Në momentin e kapjes në aeroportin e Stambollit, Policia Turke, gjatë kontrollit fizik, i gjeti me vete një shumë prej 7500 euro.
Po në vijim të hetimeve të thelluara nga Departamenti i Policisë Kriminale, nëpërmjet strukturës së specializuar në varësi të tij, në bashkëpunim me DVP Shkodër, është bërë i mundur edhe lokalizimi i dy autorëve të tjerë, dhe bashkëpunohet ngushtësisht me homologët për kapjen e tyre. Më datë 09.08.2024, rreth orës 18:00, në sheshin Zdrale, Shkodër, këta shtetas, nëpërmjet mashtrimit, i kanë marrë pronarit të një pike të këmbimit valutor, shtetasit E. I., shumën prej 140 000 euro dhe më pas janë larguar menjëherë nga Shqipëria.
Si rezultat i veprimeve intensive hetimore të kryera nga Sektori për Hetimin e Krimeve Ekonomike dhe Financiare në DVP Shkodër, pas kallëzimit nga pronari i një exchange, se 3 shtetas e kishin mashtruar në exchange, duke i marrë një shumë parash në euro, u bë i mundur identifikimi i 3 autorëve të dyshuar.
Në vijim të veprimeve, janë shpallur në kërkim edhe dy autorët e tjerë të dyshuar, shtetasit gjeorgjianë G. T., 45 vjeç dhe B. T., 36 vjeç, për veprat penale “Mashtrimi” i kryer në bashkëpunim.
Në bashkëpunim me Prokurorinë, vijojnë veprimet intensive për dokumentimin e plotë ligjor të këtij rasti.
Policia e Shtetit falënderon Policinë turke për reagimin në kohë dhe bashkëpunimin profesional që çoi në finalizimin e operacionit policor “TRACKING”.",https://kohajone.com/aktualitet/finalizohet-operacioni-i-perbashket-policor-shqiptaro-turk-i-koduar-tracking/,Chronical,
478,Konflitki për motive të dobëta përfundon me një të vdekur në Pogradec,,https://kohajone.com/aktualitet/konflitki-per-motive-te-dobeta-perfundon-me-nje-te-vdekur-ne-pogradec/,Chronical,
479,"Vendimi, Gjykata Tiranës çon në psiqiatri autorin e vrasjes në azil","Vrasja e të moshuarit në azil, historiani Zyhdi Shehu do të shtrohet në spital psikiatrik! Gjykata liron nga qelia dy infermieret e akuzuara për fshehje të krimit! Gjykata Tiranës ka vendosur shtrimin e detyrueshëm në spital psikiatrik për historianin, Zyhdi Shehu, i cili goditi për vdekje me bastun shokun e dhomës, Virxhil Vesho, në orët e para të mëngjesit të 8 Gushtit. Ndërkohë togat e zeza kanë liruar nga qelia dy infermieret, Nazime Mulla dhe Glesantina Saraçi, duke caktuar ndaj tyre masën e sigurisë “arrest shtëpie”. Ato akuzohen se tentuan të fshihnin krimin e ndodhur në azilin e të moshuarve në “Qytetin Studenti”. Autori i ngjarjes dhe viktima raportohet se të dy vuanin nga skleroza. 78-vjeçari Zyhdi Shehu mësohet se ka ndryshuar disa herë version mbi aktin e tij, ku goditi disa herë me bastunin e hekurit shokun me të cilin ndante dhomën. Ndërkohë infermieret e turnin Nazime Mulla dhe Glesantina Saraçi u akuzuan se tentuan të fshihnin vrasjen e 82-vjeçarit Virxhil Vesho nga shoku i tij i dhomës, historiani Zyhdi Shehu. Ato janë shprehur se nuk menduan se kishin të bënin me një vrasje, por që 82-vjeçarit ishte rrëzuar nga mosha e thyer dhe kishte humbur jetën. Dy infermieret e turnit janë shprehur se kanë telefonuar agjencinë funerale dhe kur agjencia ka marrë trupin, e ka rikthyer sërish në azil pasi kanë vënë re se ka pasur dëmtime të shumta në trup. “Në fillim nuk e menduam se kishim të bënim me vrasje dhe nuk e menduam dhe e dinim që duhet të lajmëronim policinë. Pasi e pamë, menduam që është rrëzuar dhe ka ndërruar jetë. Edhe për shkak të moshës së thyer nga rrëzimi aksidental, menduam që i ka ardhur vdekja. Në fillim kemi marrë në mëngjes agjencinë funerale në telefon dhe i kemi thënë për të marrë trupin. Më pas ata u rikthyen dhe na treguan se viktima kishte dëmtime të shumta. Më pas agjencia funerale ka lajmëruar pronarin e azilit dhe ky i fundit njoftoi policinë. Nuk ishte qëllimi ynë që të fshihnim ngjarjen”, thanë infermieret. Sipas policisë që iu ka referua autopsisë së viktimës, mësohet se ngjarja ka ndodhur rreth orës 04.00 të mëngjesit të së enjtes, ku 78-vjeçari ka goditur shokun e dhomës me bastun hekuri duke i marrë jetën. Policia ka ngritur akuzën “Veprime që pengojnë zbulimin e së vërtetës”, ndaj dy infermiereve. “Në lidhje me ngjarjen e ndodhur ditën e djeshme, më datë 08.08.2024, ndodhur në një azil privat për të moshuarit, ku shtetasi Z. Sh., 78 vjeç, ka goditur me bastun shtetasin V. V., i cili si pasojë e dëmtimeve të marra ka humbur jetën, ju informojmë se: në vijim të veprimeve hetimore të thelluara të kryera u arrestuan shtetaset G. S., 26 vjeçe, dhe N. M., 31 vjeçe, të dyja banuese në Tiranë, me profesion infermiere në azilin ku akomodoheshin dy të moshuarit. Nga hetimi i kryer u siguruan prova të mjaftueshme që krijojnë dyshimin e arsyeshëm se dy të arrestuarat në bashkëpunim me njëratjetrën kanë konsumuar veprën penale ‘Veprime që pengojnë zbulimin e së vërtetës’, parashikuar nga neni 301/ 25 i Kodit Penal. Këto dy shtetase nuk kanë njoftuar organet kompetente për ngjarjen e ndodhur, si dhe kanë kryer veprime që pengojnë zbulimin e së vërtetës”, – saktësoi policia dje.",https://kohajone.com/aktualitet/vendimi-gjykata-tiranes-con-ne-psiqiatri-autorin-e-vrasjes-ne-azil/,Chronical,
480,Si u kthye Nikla në një zonë të nxehtë të krimit në Shqipëri,"Njësia administrative e Niklës në bashkinë e Krujës ka një përbërje sociale komplekse dhe histori të trashëguar me krimin, por ekspertët e rendit dhe sigurisë publike theksojnë se janë instrumentalizimi politik dhe aleancat me politikanë që i kanë fuqizuar eksponentët kriminalë të kësaj zone. Ky material është përgatitur nga gazetarja Klodiana Lala dhe është një bashkëpunim mes Rrjetit BIRN dhe Zërit të Amerikës.

Rrugët janë të zbrazura dhe shtëpitë të rrethuara me mure të larta. Në mure dhe në shtyllat prej betoni të energjisë elektrike janë të instaluara dhjetëra kamera sigurie, të cilat mbajnë nën vëzhgim vigjilent lëvizjen më të vogël. Vetëm 17 kilometra larg Tiranës, zona e Niklës në bashkinë e Krujës njihet ndryshe si djepi i krimit. Klane të ndryshme në këtë zonë, herë në aleancë dhe herë në rivalitet me njëri-tjetrin e shtrinë ndikimin e tyre përtej Niklës, duke u ofruar strukturave të krimit të organizuar shërbime të kushtueshme si vrasjet me pagesë. Autoritetet ligj-zbatuese shqiptare besojnë se këto shërbime për botën e krimit sollën konflikte, nga ku burojnë një seri e gjatë ngjarjesh të rënda kriminale – përfshirë rrëmbime, grabitje me armë, atentate të stilit mafioz dhe vrasje, të cilat e kanë transformuar këtë zonë në një arenë të përgjakur. Mes tyre spikat vrasja në mars të vitit 2024 e ish-policit të burgjeve, Gentjan Bejtja, i cili u kishte mbijetuar tre atentateve të mëparshme me armë zjarri dhe eksploziv. Në njërin prej këtyre atentateve në korrik 2023, mbeti i vrarë kunati i tij 29-vjeçar dhe iu plagosën dy fëmijët e mitur. “Gentiani derisa ndodhi që iu plagosën fëmijët, e derisa iu vra dhe kunati në derë të shtëpisë ka ardhur këtu, unë kam qenë tek spitali me gjithë gruan. Që prej asaj dite, deri ku a vra ka qenë në shtëpi këtu. Unë me gruan ishim në kopsht, sa erdhëm këtu dëgjuam krismat. Atje e gjetëm të vdekur sa kishte hyrë në serë për të vaditur,” tregon Gani Bejtja, babai i viktimës. Historia e Niklës si një vatër e nxehtë e kriminalitetit shkon pas prej më shumë se dy dekadash. Ish-drejtori i Përgjithshëm i Policisë së Shtetit, Ahmet Prençi kujton se kjo zonë njihej si problematike që në fillimet e karrierës së tij në polici. “Unë kur ka filluar karrierën time në vitin 92’, se e kam filluar në Krujë, mbaj mend që ishte një zonë shumë problematike, zonë shumë e nxehtë, ishin eksponentët e parë të gangsterëve të asaj kohe,” kujton Prençi. “Fillimisht aty është filluar me gjobëvënie, me vrasje, me grabitje, ndërsa për 30 vite detyrimisht ata janë fuqizuar dhe kanë përsosur veprimtarinë e tyre kriminale,” shton ai. Pas vitit 1997 dhe periudhës së anarkisë që pasoi kolapsin e firmave rentiere, vrasjes së deputetit Azem Hajdari në vitin 1998 dhe Luftës në Kosovë në vitin 1999, eksponentë të krimit nga zona e Niklës u përfshinë edhe në akte sabotazhi me frymëzim politik. Sipas Spartak Poçit, ish-ministër i Rendit Publik në vitet 1999-2000, kjo ndodhi në kushtet e një përplasjeje të vazhdueshme mes dy forcave kryesore politike që drejtonin vendin në atë kohë, Partisë Socialiste dhe asaj Demokratike. “Kishte akte sabotazhi të tilla si rrëmbime personash, bllokime rrugësh ku do kalonin politikanë për të lëvizur për në Shqipëri dhe hedhjen në erë të shtyllave elektrike, të cilat ishin akte të mirëfillta sabotazhi me karakter politik, por dhe me tendencë për të destabilizuar në mënyrë masive rendin dhe besueshmërinë e popullsisë karshi qeverisjes,” tregon Poçi. Megjithë ngarkesën kriminale me të cilën përballet zona e Niklës, drejtuesit aktualë të Policisë së Shtetit theksojnë që shumica e qytetarë të kësaj zone e zbatojnë ligjin dhe e respektojnë komunitetin e tyre. “Nikla është një njësi administrative, si të gjitha njësitë e tjera administrative që ka Shqipëria. Në Nikël jetojnë qytetarë të cilët përgjithësisht e zbatojnë ligjin, zbatojnë rregullat e bashkëjetesës. Është fakt që zona e Niklës, tradicionalisht ka patur më të përhapur vetëgjyqsinë dhe në raport me njësitë administrative të tjera të vendit, krimet kundër personit në mënyrë të veçantë, kanë pasur një tendencë dhe zhvillim më të madh,” thotë Tonin Vocaj, drejtor i Policisë Kriminale. Lidhjet politike besohet se ndikuan në fuqizimin e grupeve kriminale të zonës. Një hetim i Prokurorisë së Posaçme i bazuar në zbërthimin e aplikacionit të koduar ‘Sky ECC’, ka hedhur dritë rishtazi mbi lidhjet politike dhe fuqinë ekonomike të organizatave kriminale që operojnë në zonën e Fushë-Krujës dhe Lezhës, ku mes tyre figurojnë dhe ish-deputetë të Partisë Socialiste dhe familjarë të tyre. “Fillimisht këta jepnin e merrnin me këta të opozitës, por ajo nuk i afroi në pozicione politike. I përdorte për vota, i përdorte për akte të sabotazhit, i përdorte për bllokim të rrugëve edhe për mitingje që bëheshin këtu në Tiranë. Më vonë, këta u lidhën me partinë që ishte në pushtet dhe natyrisht, dora-dorës filluan të kërkonin dhe poste dhe siç kam dëgjuar më vonë, disa prej tyre kanë shkuar në vendet që lamë neve në parlament,” thekson ish-ministri i Rendit, Spartak Poçi. Lidhjet e politikës me krimin e organizuar nuk janë një problem i izoluar dhe prezent vetëm në zonën e Niklës. Ato shtrihen thellë në territorin e vendit dhe përbëjnë një sfidë të drejtpërdrejtë ndaj sundimit të ligjit dhe shtetit të së drejtës në Shqipëri. “Kryesorja e krimit të organizuar sot është që ata të jenë të fuqishëm ekonomikisht dhe këtë gjë e realizojnë nëpërmjet aktivitet të tyre kriminal, por dhe alencave të tyre që krijojnë, sidomos me politikën, pasi ajo i jep akses për ta fuqizuar më tepër aktivitetin e tyre,” thotë ish-kreu i Policisë së Shtetit, Ahmet Prençi. Sipas Prençit, institucionet ligjzbatuese në vend duhet të veprojnë shpejt për t’i shkëputur lidhjet mes politikës dhe grupeve të krimit të organizuar në vend. Klodiana Lala / Zëri i Amerikës",https://kohajone.com/aktualitet/si-u-kthye-nikla-ne-nje-zone-te-nxehte-te-krimit-ne-shqiperi/,Chronical,
481,Anulohen koncertet e këngëtares Taylor Swift në Vjenë nga frika e një sulmi,"Organizatorët anuluan të mërkurën tre koncerte të këngëtares Taylor Swift në Vjenë këtë javë, pasi autoritetet njoftuan arrestime rreth atij që duket të jetë një komplot për të kryer një sulm në një ngjarje në zonën e kryeqytetit austriak, siç janë koncertet. Këngëtarja Swift planifikonte koncerte ne në stadiumin Ernst Happel të Vjenës të enjten, të premten dhe të shtunën. Organizatori i koncerteve, Barracuda Music, tha në një postim në Instagram të mërkurën vonë se “nuk kemi zgjidhje tjetër veçse të anulojmë tri shfaqjet e planifikuara për hir të sigurisë së të gjithëve”. Anulimi pasoi njoftimet se dy ekstremistë të dyshuar u arrestuan në Austri të mërkurën, njëri prej të cilëve duket se po planifikonte një sulm. I dyshuari kryesor, një 19-vjeçar u arrestua në Ternitz, në jug të Vjenës, ndërsa i dyshuari tjetër në kryeqytetin austriak. Franz Ruf, drejtor i sigurisë publike në ministrinë e Brendshme të Austrisë, tha se autoritetet ishin në dijeni të “përgatitjeve” për një sulm të mundshëm “dhe gjithashtu se ka një përqendrim të të dyshuarit 19-vjeçar në koncertet e këngëtares Taylor Swift në Vjenë”. njoftoi agjencia e lajmeve Austria Press (APA). Drejtori Ruf tha se 19-vjeçari ishte betuar për besnikëri ndaj grupit Shteti Islamik. Ai tha se lëndë kimike janë gjetur dhe janë duke u ekzaminuar. Shtetasi austriak besohet se është radikalizuar në internet. Gazeta austriake Kronen Zeitung, tha se i dyshuari është me origjinë nga Maqedonia e Veriut. Kancelari austriak Karl Nehammer, tha në një postim në rrjetin social X se “anulimi i koncerteve të këngëtares Taylor Sëift nga organizatorët është një zhgënjim i hidhur për të gjithë adhuruesit e saj në Austri”. “Situata rreth atij që duhet të ketë qenë sulm terrorist i planifikuar në Vjenë, ishte shumë serioze”, shkroi ai, duke shtuar se falë bashkëpunimit të ngjeshur midis policisë, shërbimeve austriake dhe të huaja të zbulimit, u arrit që “kërcënimi të zbulohej më herët, të trajtohej dhe të parandalohej një tragjedi”/VOA/",https://kohajone.com/aktualitet/anulohen-koncertet-e-kengetares-taylor-swift-ne-vjene-nga-frika-e-nje-sulmi/,Chronical,
482,"Pëson arrest kardiak në QSUT, ndërron jetë i paraburgosuri në Tiranë","Policia njofton se një i paraburgosur në IEVP “Jordan Misja” ka ndërruar jetë, pasi ka pësuar atak kardiak. Sipas policisë, i paraburgosuri ka humbur ndjenjat gjatë qëndrimit të zonën e ajrimit në orën 17:03 minuta. “Në orën 17.11 menjëherë punonjësit e sigurisë dhe nd/ mjekë në IEVP e kanë shoqëruar me urgjencë drejt QSUT.  Në orën 17:58, pas ndërhyrjes së mjekëve, Myrtaj ka ndërruar jetë në Qëndrën Spitalore Univeristare “Nënë Tereza”. Myrtaj është arrstuar në datë 17.07. 2024 për kultivim të bimëve narkotike. Organet kompetente po merren me zbardhjen e çështjes”, thuhet në njoftim. Njoftim paraprak Shtetasi i paraburgosur Hekuran Myrtaj, që vuante dënimin në IEVP “Jordan Misja” ka ndërruar jetë për shkak të arrestit kardiak në QSUT. I paraburgosuri ka humbur ndjenjat (gjendje të fikti) gjatë qëndrimit në zonën e ajërimit në orën 17:03. Në orën 17.11 menjëherë punonjësit e sigurisë dhe nd/ mjekë në IEVP e kanë shoqëruar me urgjencë drejt QSUT.  Në orën 17:58, pas ndërhyrjes së mjekëve, Myrtaj ka ndërruar jetë në Qëndrën Spitalore Univeristare “Nënë Tereza”. Myrtaj është arrstuar në datë 17.07. 2024 për kultivim të bimëve narkotike. Organet kompetente po merren me zbardhjen e çështjes.",https://kohajone.com/aktualitet/peson-arrest-kardiak-ne-qsut-nderron-jete-i-paraburgosuri-ne-tirane/,Chronical,
483,"FAST Albania kap dhe arreston në Prishtinë shtetasin A. L., në kuadër të operacionit “Gordonët”","Në sajë të një pune të mirëfilltë profesionale, sot më datë 04.08.2024, nga Drejtoria e Forcës së Posaçme Operacionale, Sektori pêr Kërkimin, Njësia Fast Albania, në bashkëpunim të ngushtë me FAST Kosova, në vijim të shkëmbimeve të informacioneve, në kuadër të operacionit policor “GORDONËT”, u bë e mundur kapja dhe arrestimi në Prishtinë, i shtetasit A. L., lindur e banues në Elbasan.
Ndaj shtetasit A.L., Gjykata e Posaçme e Shkallës së Parë për Korrupsionin dhe Krimin e Organizuar Tiranë më datë 29.07.2024, ka caktuar masën e sigurimit, “Arrest me burg”, për veprat penale “Sigurimi i kushteve dhe i mjeteve materiale për të kryer vrasje, kryer në bashkëpunimin e veçantë në formën e organizatës kriminale”, “Grupi i strukturuar Kriminal”, “Organizata kriminale” dhe “Pastrimi i produkteve të veprës penale”, parashikuar nga nenet 80-28/1-333 dhe 334-287 të Kodit Penal.",https://kohajone.com/aktualitet/fast-albania-kap-dhe-arreston-ne-prishtine-shtetasin-a-l-ne-kuader-te-operacionit-gordonet/,Chronical,
484,"Librazhd, makina me 5 fëmijë brenda, del nga rruga dhe përfundon në humnerë","Në aksin e rrugës rurale Mirakë -Polis Vilan një automjet ka dalë nga rruga dhe ka përfunduar në humnerë. Aksidenti ka ndodhur rreth orës 16:10 minuta. Burime jo zyrtare bënë me dije se aksidenti ka ndodhur në rrugën në fshatin Polis Vilan të Njësisë Administrative Polis i Bashkisë Librazhd. Gazetari Fatmir Popja raporton për Balkanweb se automjeti pasi ka dalë jashtë rruga, është rrokullisur dhjetëra metra dhe ka përfunduar në humnerë. Dyshohet se në automjetin e përfshirë në aksident po udhëtonin të paktën katër persona së bashku me drejtuesin .Ndërkohë drejt vendit të ngjarjes janë nisur shërbimet e policisë rrugore, dy autoambulanca me staf mjekësor dhe një grup shërbimi  i mbrojtjes nga zjarri dhe shpëtimit. Në makinën e përfshirë në aksident në Polis Vilan edhe 7 fëmijë. Ndërkohë një burim i besueshëm nga vendngjarja konfirmoi se fatmirësisht  gjendja e personave të aksidentuar konstatohet se është jashtë rrezikut për jetën. Mësohet se banorë të lagjes ku ka ndodhur aksidenti, i kanë nxjerrë nga makina të aksidentuarit dhe do transportohen për mjekim në spital. Paraprakisht thuhet se gjatë ecjes, automjeti i aksidentit është përplasur me një furgon dhe  ka dalë jashtë rruge, duke përfunduar në humnerë. Personat që u aksidentuan janë banorë të Polisit të Librazhdit dhe sipas informacioneve paraprake kishin organizuar me një grup shokësh piknik për të kaluar fundjavën në mal.",https://kohajone.com/aktualitet/librazhd-makina-me-5-femije-brenda-del-nga-rruga-dhe-perfundon-ne-humnere/,Chronical,
485,"Situata me zjarret në vend, ministria e Mbrojtjes: 11 vatra ende aktive","Gjatë ditës së sotme në të gjithë territorin e vendit janë identifikuar 19 vatra zjarri. Sipas Qendrës Kombëtare Operacionale të Emergjencave Civile në #AKMC, deri më tani janë shuar 8 vatra, ndërsa 11 mbeten aktive.
Forcat operacionale po vazhdojnë punën për izolimin përfundimtar të vatrave në zonën e Parkut Kombëtar Shebenik në bashkinë e Librazhdit, si dhe për vënien nën kontroll të zjarrit në fshatin Poroçan të bashkisë Gramsh.
Në fshatin Kus, Mali Lugë në bashkinë e Tiranës, zjarri është nën kontroll dhe nuk paraqet rrezik për përhapje. Ndërkohë, forcat zjarrfikëse dhe Shërbimi Pyjor monitorojnë vatrën në fshatin Bolenë në Himarë, ku është aktivizuar një zjarr në sipërfaqe me barishte dhe kullotë në Malin e Çipinit. Në fshatin Shkallë, të bashkisë Konispol, një vatër zjarri në kullotë është nën kontroll dhe nuk ka rrezik për përhapje. Në fshatin Karroq në Finiq, një vatër zjarri në terren të vështirë po monitorohet nga MZSH dhe aktualisht nuk paraqet rrezik për përhapje.
Në fshatin Tërnovë të bashkisë Bulqizë, në “Pyllin e Lopës”, janë riaktivizuar disa vatra zjarri nga dita e djeshme. Forcat zjarrfikëse dhe të emergjencave vendore po punojnë për të vënë situatën nën kontroll.
Në fshatin Karmë në Vaun e Dejës, është aktivizuar një vatër zjarri në sipërfaqe pyjore me bimësi të dendur ku për shkak të terrenit të vështirë nuk mundësohet ndërhyrja me mjete zjarrfikëse. Për vënien nën kontroll të flakëve që po favorizohen nga era e fortë, po punohet nga toka dhe ajri.
Në operacionet e shuarjes së zjarreve janë angazhuar 146 forca operacionale dhe 5 mjete zjarrfikëse, mbështetur nga 130 efektivë të Forcave të Armatosura dhe helikopteri Cougar.",https://kohajone.com/aktualitet/situata-me-zjarret-ne-vend-ministria-e-mbrojtjes-11-vatra-ende-aktive/,Chronical,
486,"Doli për lundrim me kanoe dhe pësoi arrest kardiak gjatë zhytjes, humb jetën 38-vjeçari në Ksamil","Një ngjarje e rëndë ka ndodhur mesditën e kësaj të diele në Ksamil. Në vendin e quajtur “Gjiri i Barxho”, te shkëmbinjtë, një 38-vjeçar është gjetur pa shenja jete. F.K, banues në Tiranë dyshohet se ka pësuar arrest kardiak. Mësohet se 38-vjeçari kishte dalë për lundrim me një kanoe dhe ka qenë duke bërë zhytje në zonën me shkëmbinj ku edhe u gjet i pajetë. Zona ku ndodhi ngjarja në Ksamil është e pajisur me tabela të cilat paralajmërojnë për rrezikun nga shkëmbinjtë. Vijojnë hetimet për zbardhjen e rrethanave të kësaj ngjarje. Sarandë/Informacion paraprak Sot, më datë 04.08.2024, tek shkëmbinjtë tek “Gjiri i Barxhos”, në Ksamil, në një masiv shkëmbor në det, është gjetur i pajetë shtetasi F. K., rreth 38 vjeç, banues në Tiranë, i cili dyshohet se është mbytur aksidentalisht si pasojë e një arresti kardiak. Nga informacionet paraprake dyshohet se ai kishte dalë për lundrim me një mjet kanoe dhe ka qenë duke bërë zhytje në këtë zonë. Grupi hetimor ndodhet në vendngjarje dhe, nën drejtimin e Prokurorisë, po punon për sqarimin e plotë të rrethanave të ngjarjes. (BalkanWeb)",https://kohajone.com/aktualitet/doli-per-lundrim-me-kanoe-dhe-pesoi-arrest-kardiak-gjate-zhytjes-humb-jeten-38-vjecari-ne-ksamil/,Chronical,
487,"Shqiptari zhdëp në dru pronarin në Greqi, shpallet në kërkim","Një episod i paprecedentë ka ndodhur në orët e mëngjesit të së shtunës në tregun e perimeve të Larisës mes dy burrave, me pasojë plagosjen e njërit.
Siç raporton onlarissa.gr, ngjarja ka ndodhur kur një 45-vjeçar pronar biznesi në tregun e perimeve ka debatuar, për arsye ende të paqartë, me një punonjës, si pasojë e të cilit janë përplasur.
Për pasojë, 45-vjeçari ka mbetur i plagosur dhe është dërguar në Spitalin Universitar të Larisës. Ngjarja u raportua në polici e cila është në kërkim të autorit me origjinë shqiptare. Top Channel",https://kohajone.com/aktualitet/shqiptari-zhdep-ne-dru-pronarin-ne-greqi-shpallet-ne-kerkim/,Chronical,
488,"“Siguria detare”, plot 39 mjete lundruese të bllokuara nga Ksamili në Koman",,https://kohajone.com/aktualitet/siguria-detare-plot-39-mjete-lundruese-te-bllokuara-nga-ksamili-ne-koman/,Chronical,
489,"Kapet 11.5 kg kokainë me vlerë 2 mln euro, arrestohen shqiptari e italiani","Guardia di Finanza arrestoi në portin e Olbias dy persona, një italian dhe një shqiptar. Të dyve i’u gjetën 11.5 kg kokainë, e cila nëse do të hidhej në treg mund të sillte mbi 2 milionë euro të ardhura.
Efektivët, të mbështetur nga njësia e qenve, gjetën dhjetë pako gome dhe celefoni nga njëra prej dy makinave në të cilat udhëtonin dy burrat.
Droga ishte fshehur në dy ndarje në bagazh. Dhjetë pako, të mbyllura në mënyrë të përkryer për të mashtruar nuhatjen e qenve, u sekuestruan.
“Afera ngre alarm serioz social dhe nxjerr në pah sesi tregu i tregtimit të kokainës ka lidhje të padyshimta me zonën e Gallurës, e cila, siç dihet, ka tre porte (Olbia, Golfo Aranci dhe Santa Teresa Gallura) dhe dy aeroporte (për fluturime komerciale dhe fluturime private, si në Olbia) dhe përfshin interesa të frikshme ekonomike (në periudhën e verës rreth 7 milionë njerëz gravitojnë, veçanërisht në brezin bregdetar të Costa Smeralda), shpjegon Fiamme Gialle.",https://kohajone.com/aktualitet/kapet-11-5-kg-kokaine-me-vlere-2-mln-euro-arrestohen-shqiptari-e-italiani/,Chronical,
490,"Mirditë, vijon operacioni “Territor i Pastër” për parandalimin, evidentimin dhe goditjen e kultivimit të bimëve narkotike","Mirditë
Vijojnë operacionet e njëpasnjëshme për parandalimin, evidentimin dhe goditjen e kultivimit të bimëve narkotike.
Kujdesej për bimët narkotike që kishte kultivuar në një hapësirë pyjore të fshatit Kujt, në Fan, Mirditë, vihet në pranga nga Policia 31-vjeçari.
Gjatë operacionit, Policia sekuestron në banesën e 31-vjeçarit rreth 4 kilogramë lëndë narkotike kanabis të paketuara gati për shitje, jelek antiplumb, fenelina dhe një armë gjahu.
Procedohen penalisht kryeplaku i fshatit dhe inspektori i pyjores për shpërdorim detyre.
Në zbatim të masave të përcaktuara në planin operacional kombëtar “Territor i Pastër”, shërbimet policore të Komisariatit të Policisë Mirditë kanë intensifikuar kontrollet në terren, të bazuara edhe në inteligjencën policore.
Në këtë kuadër, si rezultat i kontrolleve të shtuara, të mbështetura dhe në inteligjencën policore, shërbimet e Komisariatit të Policisë Mirditë në bashkëpunim me Seksionin për Mbështetjen Operacionale të Hetimit në DVP Lezhë, finalizuan me sukses operacionin e koduar “Fani”.
Si rezultat i këtij operacioni u godit një rast i kultivimit të bimëve narkotike dhe u arrestua në flagrancë shtetasi:
– V. N., 31 vjeç, banues në fshatin Kujt, Njësia Administrative Fan, Mirditë, i dyshuar për veprat penale “Kultivimi i bimëve narkotike”, “Prodhim dhe shitje e narkotikëve” dhe “Mbajtja pa të drejtë e uniformës”.
Ky shtetas dyshohet se në hapësirën e pyllit në afërsi të fshatit të tij, në një parcelë kishte kultivuar dhjetëra bimë të dyshuara cannabis sativa.
Gjatë operacionit, ky shtetas u kap në flagrancë në parcelë duke u kujdesur për bimët narkotike në orët e mbrëmjes.
Në vijim të veprimeve procedurale, gjatë kontrollit të ushtruar në banesë iu gjetën dhe iu sekuestruan në cilësinë e provës materiale një sasi prej 4 kilogramësh lëndë narkotike e dyshuar cannabis sativa të cilën ky shtetas e kishte përftuar nga parcela që kishte kultivuar, një armë gjahu, simbole pamore dhe jelek antiplumb si ato të policisë.
Në vijim të operacionit, u proceduan penalisht për veprën penale “Shpërdorimi i detyrës” shtetasit F. Gj., 48 vjeç, me detyrë kryeplak i fshatit Fan dhe Sh. M., 57 vjeç, me detyrë specialist i pyjores. Këta shtetas dyshohet se nuk kanë kryer detyrën e tyre funksionale në zonën që mbulojnë.
Materialet në ngarkim të këtyre shtetasve iu referuan Prokurorisë pranë Gjykatës së Shkallës së Parë të Juridiksionit të Përgjithshëm Lezhë, për veprime të mëtejshme.",https://kohajone.com/aktualitet/mirdite-vijon-operacioni-territor-i-paster-per-parandalimin-evidentimin-dhe-goditjen-e-kultivimit-te-bimeve-narkotike/,Chronical,
491,"Durrës, policia vë në pranga plaçkitësit e taksistëve",,https://kohajone.com/aktualitet/durres-policia-ve-ne-pranga-plackitesit-e-taksisteve/,Chronical,
492,Miss Malta në Shkrelin e Malësisë së Madhe!,"Miss Malta 2020 vullnetare 3 javë në Shkrel të Malësisë së Madhe ! Sot te Kisha e Shkrelit të Malësisë së Madhe, i ftuar nga famullitari Dom Nikolin Sheldija në ceremoninë permbyllse të kampit 3 javor të pushimeve verore, ku more pjesë rreth 80 fëmijë nga Zogora e deri në Bogë. E pranishme edhe Miss Malta 2020,  HANA XHAKINO e cila erdhi si vullnetare nga Malta, dhe qëndroi 3 javë në Shkrelin e mrekullive natyrore të Malësisë së Madhe ! Me intervisten e saj mund të njiheni në edicionet e lajmeve të dites së sotme në TV1- CHANNEL!- shkruan Musa Kurtulaj.",https://kohajone.com/aktualitet/miss-malta-ne-shkrelin-e-malesise-se-madhe/,Chronical,
493,"Dërgohet në spitalin e Përmetit turisti spanjoll, që u lëndua duke u larë në Vjosë","Një turist spanjoll është dëmtuar duke u larë në lumin Vjosa dhe për këtë arsye është transportuar menjëherë drejt spitalit të Përmetit.
46-vjeçari me inicialet J.A. ishte duke u larë në lumin Vjosa pasi e kishte vizituar dhe ka marrë disa dëmtime.
Sipas deklaratës së policisë, spanjolli ndodhet nën kujdesin e mjekëve, jashtë rrezikut për jetën. Top Channel",https://kohajone.com/aktualitet/dergohet-ne-spitalin-e-permetit-turisti-spanjoll-qe-u-lendua-duke-u-lare-ne-vjose/,Chronical,
494,"Megaoperacioni “Sundimi i ligjit”, në pranga 44-vjeçari nga Gjirokastra i shpallur në kërkim","Një 44-vjeçar i shpallur në kërkim, është arrestuar nga policia në Gjirokastër. Ky shtetas dyshohet se në vitin 2022, në afërsi të fshatit Luzat, Tepelenë, pasi është konstatuar nga shërbimet e Komisariatit të Policisë Tepelenë, ka braktisur automjetin e tij tip “Benz”, me të cilin transportonte kundrejt pagesës prej 250 euro për person, nga Saranda drejt Malit të Zi, 7 emigrantë, me qëllim kalimin e paligjshëm të kufirit. Njoftimi:
Kapet nga shërbimet e Komisariatit të Policisë Sarandë një 44-vjeçar i shpallur në kërkim kombëtar, i akuzuar për aktivitet kriminal të dhënies ndihmë për kalim të paligjshëm të kufirit.
Strukturat e Komisariatit të Policisë Sarandë, në zbatim të masave të hartuara në kuadër të megaoperacionit policor të koduar “Sundimi i ligjit”, bazuar në informacionet e siguruara në rrugë operative mbi vendndodhjen e një shtetasi në kërkim, kanë intensifikuar kontrollet për kapjen dhe vënien e tij përpara përgjegjësisë ligjore.
Si rezultat i kontrolleve, u bë e mundur kapja e shtetasit E. R., 44 vjeç, banues në Gjirokastër.
44-vjeçari ishte shpallur në kërkim pasi Gjykata e Shkallës së Parë e Juridiksionit të Përgjithshëm Gjirokastër i ka caktuar masën e sigurisë “Arrest në burg” për veprën penale “Ndihma për kalimin e paligjshëm të kufirit”.
Ky shtetas dyshohet se në vitin 2022, në afërsi të fshatit Luzat, Tepelenë, pasi është konstatuar nga shërbimet e Komisariatit të Policisë Tepelenë, ka braktisur automjetin e tij tip “Benz”, me të cilin transportonte kundrejt pagesës prej 250 euro për person, nga Saranda drejt Malit të Zi, 7 emigrantë, me qëllim kalimin e paligjshëm të kufirit.
Në vijim të veprimeve shtetasi E. R. iu dorëzua shërbimeve të DVP Gjirokastër, ku nga ana e Seksionit për Hetimin e Trafiqeve u bë ndalimi i tij dhe referimi i materialeve për veprime të mëtejshme në Prokurori.
Megaoperacioni “Sundimi i ligjit” vazhdon.",https://kohajone.com/aktualitet/megaoperacioni-sundimi-i-ligjit-ne-pranga-44-vjecari-nga-gjirokaster-i-shpallur-ne-kerkim/,Chronical,
495,Vijojnë kontrollet intensive në kuadër të megaoperacionit “Sundimi i ligjit” në Sarandë,,https://kohajone.com/aktualitet/vijojne-kontrollet-intensive-ne-kuader-te-megaoperacionit-sundimi-i-ligjit-ne-sarande/,Chronical,
496,Finalizohet operacioni policor i koduar “Cousins” në Kurbin,"Finalizohet operacioni policor i koduar “Cousins” gjatë të cilit u godit një tjetër rast i kultivimit të bimëve narkotike.
Policia identifikoi 2 shtetas (kushërinj) si autorë të dyshuar të këtij rasti. Njëri prej tyre u kap në flagrancë dhe u vu në pranga, ndërsa tjetri u shpall në kërkim dhe vijon puna intensive për kapjen e tij.
Në zbatim të masave të përcaktuara në planin operacional kombëtar “Territor i pastër”, për parandalimin, evidentimin dhe goditjen e veprimtarisë kriminale të kultivimit të bimëve narkotike, shërbimet e Komisariatit të Policisë Kurbin, bazuar edhe në inteligjencën policore për një rast të kultivimit të bimëve narkotike, organizuan dhe finalizuan operacionin policor të koduar “Cousins”.
Si rezultat i operacionit u kap në flagrancë dhe u vu në pranga I. Ç., 31 vjeç, i dyshuar për kryerjen e veprës penale “Kultivim i bimëve narkotike në bashkëpunim”.
Në vijim të operacionit u bë shpallja në kërkim e kushëririt të shtetasit të arrestuar, konkretisht e shtetasit A. Ç., 54 vjeç, i dyshuar për kryerjen e veprës penale “Kultivim i bimëve narkotike në bashkëpunim”.
Këta shtetas, në bashkëpunim me njëri-tjetrin, në territorin e banesës së shtetasit I. Ç., kishin kultivuar bimë narkotike cannabis sativa, të cilat u asgjësuan me anë të djegies.
Vijojnë kontrollet për kapjen e shtetasit të shpallur në kërkim.
Megaoperacioni policor antikanabis i koduar “Territor i pastër”, vijon.
Materialet procedurale i kaluan Prokurorisë për veprime të mëtejshme, për veprën penale “Kultivimi i bimëve narkotike i kryer në bashkëpunim”.",https://kohajone.com/aktualitet/finalizohet-operacioni-policor-i-koduar-cousins-ne-kurbin/,Chronical,
497,“Siguria Detare” bllokon 29 mjete lundruese nga Ksamili në Velipojë,"Intensifikohen kontrollet nga Policia Kufitare dhe Njësia Policore Detare, përgjatë gjithë vijës bregdetare, hapësirave liqenore dhe atyre lumore.
Si rezultat i kontrolleve në kuadër të operacionit “Siguria Detare”, gjatë kësaj jave nga Ksamili në Velipojë, Policia Kufitare ka bllokuar 29 mjete lundruese.
✅ Mjetet e bllokuara: 17 jet ski, 10 skafe dhe 2 gomone.
✅ 21 mjete lundruese janë bllokuar nga Ksamili në Vlorë.
✅ 6 mjete lundruese janë bllokuar nga Durrësi në Shëngjin.
✅ 2 mjete lundruese janë bllokuar në Velipojë.
✅ 11 prej mjeteve lundruese të bllokuara janë konstatuar nga shërbimet e Policisë Kufitare dhe ato të Njësisë Policore Detare, duke lundruar brenda perimetrit të sigurisë, shkelje e cila rrezikonte jetën e pushuesve. Drejtuesit e këtyre mjeteve janë ndëshkuar secili me masë administrative 100,000 deri në 120,000 lekë të rinj.
✅ Drejtuesit e 18 mjeteve të tjera lundruese, krahas masës së bllokimit të mjeteve, u ndëshkuan secili me masë administrative 10,000 lekë për mungesë dokumentacioni.
✅ Po gjatë kësaj jave, Njësia Policore Detare dhe Policia Kufitare iu kanë dhënë ndihmë turistëve dhe vizitorëve në 13 raste në hapësirën detare nga Ksamili në Velipojë, në shumicën e rasteve ju rrezikohej seriozisht jeta për shkak të prishjes së mjeteve lundruese apo duke mos u kthyer dot në breg për shkak të dallgëve.
Policia Kufitare apelon për të gjithë përdoruesit e mjeteve lundruese të zbatojnë me rigorozitet perimetrin e sigurisë për pushuesit, rregullat për përdorimin e mjeteve lundruese dhe të jenë të pajisur me mjetet e shpëtimit, si dhe të tregohen vigjilentë gjatë lundrimeve.
Njëkohësisht, Policia Kufitare fton pushuesit të denoncojnë çdo rast të shkeljes së perimetrit të sigurisë detare apo të masave të sigurisë gjatë udhëtimeve turistike në zonat bregdetare, liqenore dhe lumore, duke ju garantuar reagim të menjëhershëm.",https://kohajone.com/aktualitet/siguria-detare-bllokon-29-mjete-lundruese-nga-ksamili-ne-velipoje/,Chronical,
498,"Vdekja tragjike e mërgimtarit në Valbonë, në “Majën e Thatë”","Një mërgimtar nga Kosova ka humbur jetën tragjikisht në Valbonë, derisa viktima bashkë me disa persona tjerë ishin duke zhvilluar aktivitetin e tyre në “Majën e Thatë”.
Shërbimi i Kërkim-Shpëtimit Malor i Kosovës, përmes një reagimi publik ka njoftuar se autoritet në Shqipëri nuk kanë ofruar helikopter, përkundër thirrjeve të shumta që kanë bërë, transmeton Telegrafi.
“Edhe pas shumë thirrjeve dhe komunikimeve maratonike nuk është siguruar asnjë helikopter shtetëror që do të transportonte pajisje shtesë dhe shpëtues për realizimin e operacionit, nga komunikimet zyrtare vazhdimisht kishte justifikime të natyrave të ndryshme”, thuhet në reagim.
Më tej, thuhet se më datën 26.07.2024 rreth orës 17:00 ShKShMK ka pranuar thirrje urgjente për ndihmë nga bjeshkatarët me shtetësi Kosovare, të cilët ishin duke e zhvilluar aktivitetin e tyre në “Majën e Thatë” në luginën e Valbonës.
“Gjatë zbritjes një nga bjeshkatarët aksidentalisht ka rrëshqitur duke rënë në humnerë. Udhëheqësi i ekipit ka arritur të afrohet te personi i aksidentuar dhe i ka dhënë ndihmën e parë, por që ka rezultuar pa sukses. Me të marrë lajmin, dy skuadra janë aktivizuar dhe kanë filluar operacionin e koduar “Maja e Thatë 1″. Ky operacion ka filluar me koordinim të plotë me institucionet e shtetit Shqiptar Policinë e shtetit dhe stacionin e ShKShMAL në Valbonë”, bëhet e ditur në reagim. Tutje, thuhet se fillimisht është identifikuar natyra e aksidentit dhe lokacioni në bazë të koordinatave të dërguara nga vend aksidenti.
Operacioni është zhvilluar në dy drejtime operacionale:
1)Evakuimin e personave nga faqja shkëmbore që pritnin për ndihmë .
2)Evakuimin e trupit të aksidentuarit (sipas informatave nga vendi i ngjarjes nuk kishte shenja jete).
“Pa humbur kohë është kërkuar nga institucionet mbështetje nga ajri me helikopter, por përgjigja ka qenë negative për arsye teknike. Shpëtuesit tanë së bashku me policë kujdestar dhe Ekipin e Shërbimi i Kërkim – Shpëtimit Malor i Shqipërisë nga Valbona janë nisur në drejtim të vendaksidentit. Duke e pasur parasysh konfiguracionin e terrenit dhe mungesën e mbështetjes ajrore, evakuimi i bjeshkatarëve të ngujuar në faqen shkëmbore të majës së Thatë ka zgjatur gjatë tërë natës. Kurse skuadra e dytë ka lëvizur në drejtim të viktimës duke e përgatitur evakuimin e tij, në mënyrë teknike deri te pozita ku pretendohej që do të ateronte helikopteri i premtuar”, vijon reagimi.Më tej theksohet se ” e gjithë vonesa e evakuimit të viktimës ishte shkaku i premtimeve boshe, jo sikur është raportuar mos qasja te viktima, shpëtuesit kanë arritur te viktime në kohë rekorde”. “Duke u bazuar në situatën e ndërlikuar me shumë pa qartësi dhe pengesa burokratike, ka lind nevoja që të kontaktohet kompania private VIVA Helicopters të cilët në kohë rekorde dhe shumë profesionale kanë realizuar transportimin e shpëtuesve së bashku me pajisje dhe më në fund edhe evakuimin e viktimës deri në luginën e Valbonës, ku edhe pritnin autoritete relevante”, sqaron tutje Shërbimi i Kërkim – Shpëtimit Malor.
“Gjatë operacionit 26 orësh duke e llogaritur pranimin e thirrjes deri në kthimin e shpëtuesit të fundit ShKShMK ka qenë në kontakt të drejtpërdrejtë me Ambasadorin e Republikës së Kosovës në Shqipëri Skender Durmishi, i cili në vazhdimësi ka mbajtur kontakt dhe është mobilizuar për ndërlidhje diplomatike dhe ofruar mbështetje morale e institucionale për operacionin që zhvillohej”.
“Ftojmë institucionet e shtetit Shqiptar që në raste të tilla të jenë më të koordinuar dhe efikas, që operacionet e tilla të zhvillohen me pak komplikime dhe efikasitet”, thuhet mes tjerash në reagim.
Shërbimi i Kërkim – Shpëtimit Malor ka ngushëlluar familjen për humbjen e familjarit të tyre. /Telegrafi/",https://kohajone.com/aktualitet/vdekja-tragjike-e-mergimtarit-ne-valbone/,Chronical,
499,"Situata me zjarret, Ministria e Mbrojtjes: Në 24 orë u raportuan 29 vatra, gjashtë ende aktive","Ministria e Mbrojtjes ka publikuar të dhënat e fundit në lidhje me zjarret në vend. Gjatë 24 orëve të fundit, në të gjithë territorin e vendit janë raportuar 29 vatra zjarri, prej të cilave janë aktive vetëm gjashtë. Ministria njofton se Forcat e Armatosura, nën koordinimin e Agjencisë së Mbrojtjes Civile po vijojnë punën në ato zona ku është kërkuar ndërhyrja e tyre për neutralizimin e flakëve. Postimi i plotë: Gjatë 24 orëve të fundit, në të gjithë territorin e vendit janë raportuar 29 vatra zjarri.
Sipas të dhënave nga Qendra Kombëtare Operacionale e Emergjencave Civile, pas një pune të pandërprerë të forcave operacionale u bë i mundur izolimi i plotë dhe shuarja e 23 vatrave.
Vijon puna për izolimin e plotë të flakëve në vendgrumbullimin e mbetjeve të Bashkisë Vlorë, nga forcat e pushtetit vendor dhe qëndror.
Vatrat e zjarrit në fshatin Malecaj dhe Torovicë të bashkisë Lezhë, sot vijojnë me intesitet të ulët dhe nuk paraqesin rrezik për zonat e banuara. Po ashtu është shmangur tërësisht rreziku për banesat nga vatra e zjarrit në malin e Shëngjinit, bashkia Lezhë, i cili pasditen e djeshme mori përmasa të menjëhershme për shkak të erës së fortë. Pas ndërhyrjes së forcave operacionale të bashkisë Lezhë, të mbështetura nga bashkia Tiranë dhe Forcat e Armatosura vatra është nën kontroll, por vijon puna nga forcat operacionale vendore dhe efektivë të FA.
Po ashtu po punohet për shuarjen e zjarrit në fshatin Peraj, bashkia Has i cili si pasojë e erës së fortë ka kaluar nga territori i bashkisë Tropojë si dhe në fshatin Rrjoll, të bashkisë Shkodër, zjarr i cili vijon me intesitet të ulët. Forcat e Armatosura, nën kooordinimin e Agjencisë së Mbrojtjes Civile po vijojnë punën në ato zona ku është kërkuar ndërhyrja e tyre.",https://kohajone.com/aktualitet/situata-me-zjarret-ministria-e-mbrojtjes-ne-24-ore-u-raportuan-29-vatra-gjashte-ende-aktive/,Chronical,
500,"Vau i Dejës, vijon intensivisht megaoperacioni policor kombëtar i koduar “Territor i pastër”","Kontrollet nga ajri u kryen në zona me terren shumë të vështirë, me mbështetjen e helikopterit të Forcave Ajrore të Ministrisë së Mbrojtjes.
Nga kontrollet intensive të territorit nga ajri dhe grupet e kontrollit nga toka në njësitë administarative Shllak dhe Temal u gjetën dhe u asgjësuan 8602 bimë kanabis.
Shërbimet e Komisariatit të Policisë Vau i Dejës, në bashkëpunim me Drejtorinë Vendore të Policisë Shkodër dhe shërbime të Forcës Kombëtare të Sigurisë, Njësia Shkodër. gjatë kontrollit të territorit, në njësitë administarative Shllak dhe Temal të Vaut të Dejës, gjetën dhe asgjësuan 8602 bimë kanabis.
Vijon puna për identifikimin, kapjen dhe nxjerrjen përpara përgjegjësisë penale, të shtetasve të tjerë të implikuar në këtë veprimtari kriminale.
Megaoperacioni “Territor i pastër” vijon.",https://kohajone.com/aktualitet/vau-i-dejes-vijon-intensivisht-megaoperacioni-policor-kombetar-i-koduar-territor-i-paster/,Chronical,
501,"Arrestohet bosi i kartelit Sinaloa, flet avokati i tij: I zunë pritë dhe e detyruan të hipte në avion","“U rrëmbye me forcë nga djali i ‘El Chapos’”- Arrestimi i bosit të kartelit Sinaloa, flet avokati i tij: I zunë pritë dhe e detyruan të hipte në avion, më pas…
Bashkëthemeluesi famëkeq i Kartelit Sinaloa Ismael “El Mayo” Zambada u “rrëmbye me forcë” nga djali i ish-partnerit të tij Joaquin “El Chapo” Guzman, i cili e solli atë në Shtetet e Bashkuara ku të dy personat janë arrestuar, tha të shtunën avokati mbrojtës i Zambada.
Frank Perez, avokati i Zambada, tha se djali i El Chapo, Joaquin Guzman Lopez dhe gjashtë persona me uniforma ushtarake i zunë pritë Zambada pranë Culiacan në shtetin Sinaloa të Meksikës, e detyruan të hipte në një avion dhe e sollën në Shtetet e Bashkuara kundër dëshirës së tij. Zambada u deklarua i pafajshëm për akuzat për drogë të premten në gjykatën federale El Paso, Teksas.
“Joaquin Guzman Lopez rrëmbeu me forcë klientin tim”, tha Perez në një deklaratë. Perez tha se incidenti shkaktoi disa probleme me shpinën dhe këmbët për Zambada, i cili ishte në një karrige me rrota gjatë paraqitjes së tij fillestare në gjykatë në El Paso të premten.
I pyetur në lidhje me pohimin e Perez, avokati mbrojtës i Guzman Lopez, Jeffrey Lichtman tha, “Nuk kam asnjë koment tjetër veçse të them se Zambada është i lirë të përdorë çdo mbrojtje që dëshiron kundër akuzave me të cilat përballet.”
Perez kishte thënë të premten se Zambada nuk erdhi vullnetarisht në Shtetet e Bashkuara, por nuk përdori fjalën “i rrëmbyer”.
Në bisedat gjatë dy ditëve, shumë zyrtarë amerikanë të informuar mbi operacionin nuk përmendën ndonjë përdorim të supozuar të forcës nga Guzman Lopez.
Përfaqësuesit e Departamentit Amerikan të Drejtësisë dhe presidencës së Meksikës nuk iu përgjigjën menjëherë kërkesave për koment.
Më herët të shtunën, Reuters raportoi se Guzman Lopez – i cili planifikoi t’i dorëzohej autoriteteve – mashtroi Zambadën të hipte në një avion duke i thënë se po fluturonin për të parë pasuri të paluajtshme në Meksikën veriore, sipas dy zyrtarëve aktualë dhe një ish-zyrtar amerikan.",https://kohajone.com/aktualitet/arrestohet-bosi-i-kartelit-sinaloa-flet-avokati-i-tij-i-zune-prite-dhe-e-detyruan-te-hipte-ne-avion/,Chronical,
502,"VOA: UNESCO miraton vendimet për Butrintin, Gjirokastrën dhe Beratin, vendimi për Ohrin shtyhet vitin e ardhshëm","Komiteti i Trashëgimisë Botërore të UNESCO-s, i mbledhur në Nju Delhi në Indi, miratoi të enjten vendimet për Qendrat e Trashëgimisë Botërore shqiptare, Butrintin, Beratin dhe Gjirokastrën dhe shtyu për vitin e ardhshëm vendimin për zonën ndërkufitare shqiptare dhe maqedonase të Liqenit të Ohrit. Në vendimin për Butrintin UNESCO u kërkon autoriteteve shqiptare të dorëzojnë një hartë të kufijve të pronës së Butrintit, të cilët janë ndryshuar dy vjet më parë nga qeveria shqiptare, pa dijeninë dhe pa miratimin e UNESCO-s. Në vendim UNESCO thotë se “shpreh keqardhje që qartësimi i kufijve të pronës dhe zonës së saj tampon është ende në pritje dhe i kërkon Shqipërisë që të paraqesë, si çështje prioritare, një hartë të qartë dhe të saktë që tregon kufirin e pronës së Trashëgimisë Botërore dhe kufirin e zonës tampon e cila do të merret në shqyrtim nga Qendra e Trashëgimisë Botërore”. UNESCO kërkon gjithashtu që Ministria e Ekonomisë, Kulturës dhe Inovacionit të mbajë mbikëqyrjen e të gjithë Pronës së Trashëgimisë Botërore. “Për të arritur një menaxhim dhe llogaridhënie efektive”, thekson UNESCO, “prona e Trashëgimisë Botërore dhe zona e saj tampon duhet të menaxhohet në mënyrë të koordinuar dhe në tërësi”. UNESCO thotë se kërkon për më tepër “që Shqipëria të japë sqarime për Qendrën e Trashëgimisë Botërore mbi rregulloret aktuale mbrojtëse dhe përdorimet e përcaktuara për të gjitha zonat e Parkut Kombëtar në lidhje me mbrojtjen e pronës së Trashëgimisë Botërore dhe funksionin e zonës së tij tampon, dhe mbi mënyrën sesi regjimet e ndryshme të menaxhimit do të harmonizohen për të shmangur fragmentimin”. UNESCO thotë në vendim se “vëren se ICOMOS ka përgatitur një rishikim teknik të projektit të Qendrës së Vizitorëve dhe dokumentacionit përkatës të paraqitur nga Shqipëria dhe i kërkon autoriteteve shqipatre që të zbatojë plotësisht rekomandimet, duke përfshirë dhënien e kohës së mjaftueshme për të përgatitur një Vlerësim të plotë të Ndikimit të Trashëgimisë i cili, ndër të tjera, duhet të bazohet në hulumtime të plota arkeologjike dhe të përfshijë hapësirën e peisazhit”. UNESCO kërkon që “Shqipëria të vazhdojë të paraqesë në Qendrën e Trashëgimisë Botërore për shqyrtim nga Organet Këshillimore detaje të projekteve që mund të prekin Vlerat e Jashtëzakonshme Universale të Butrintit (VJU) përpara se të merret ndonjë vendim i pakthyeshëm për zbatimin e tyre, dhe që projektet të zbatohen vetëm pasi të ketë rënë dakord UNESCO”. UNESCO i kërkon Shqipërisë që t’i paraqesë Qendrës së Trashëgimisë Botërore, deri më 1 shkurt të vitit 2025, një raport të përditësuar mbi gjendjen e ruajtjes së pronës dhe zbatimin vendimit duke përfshirë një plan veprimi të detajuar me një afat kohor edhe për zbatimin e rekomandimeve të misioni të vitit 2022, për shqyrtim nga Komiteti i Trashëgimisë Botërore në sesionin e tij të 47-të. Ndërkohë, në vendimin për Gjirokastrën dhe Beratin, UNESCO thotë se “ vëren me keqardhje se, pavarësisht kërkesave të mëparshme, Shqipëria nuk ka zbatuar plotësisht projektin për zhvillimin e Planit të Menaxhimit në bashkëpunim me sektorin qeveritar dhe civil, financuar nga Fondi i Trashëgimisë Botërore”. “Shqipëria duhet të përditësojë Planin e Menaxhimit si një çështje me përparësi duke marrë parasysh komentet dhe rekomandimet e bëra tashmë nga Organet Këshillimore dhe duke përfshirë në mënyrë aktive autoritetet vendore të Beratit dhe Gjirokastrës”, thotë UNESCO. UNESCO thotë më tej se “vëren me keqardhje përfundimin e ndërtimit të rrugës së bypass-it të Gjirokastrës pa zbatuar kërkesat e UNESCOS, dhe për këtë arsye i kërkon Shqipërisë që të kryejë urgjentisht një vlerësim të plotë të pavarur të ndikimit të projektit në trashëgiminë e Gjirokastrës dhe ta dorëzojë në Qendrën e Trashëgimisë Botërore për shqyrtim nga Organet Këshillimore”. UNESCO i kërkon Shqipërisë të ndërmarrë një studim të integruar për të vlerësuar ndikimin e projekteve të shumta të infrastrukturës dhe zhvillimit dhe t’ia dorëzojë atë UNESCOS për shqyrtim nga organet këshillimore. UNESCO thotë se mirëpret angazhimin e Shqipërisë për të përmirësuar rregulloret e urbanistikës së Beratit dhe të Gjirokastrës, por kërkon të qartësohen ndërlidhjet ndërmjet Planit të Menaxhimit të Integruar dhe planeve të veçanta për ruajtjen mbrojtjen dhe administrimin e qendrave historike të dy qyteteve. Lidhur me vendimit e UNESCO-s Ministria e Ekonomisë, Kulturës dhe Inovacionit ((MEKI) tha përmes një deklarate se “mbështeti pa asnjë rezevë projekt vendimet e Qendrës së Trashëgimisë Botërore që Komiteti i UNESCO-s i zyrtarizoi me një qendrim, unanim, që e konsiderojmë si shumë objektiv, tërësisht korrekt dhe jashtëzakonisht profesional”. MEKI thotë se edhe pika e vetme në të cilën shprehet keqardhje për vonesën e sqarimit të kufijve të pasurisë botërore, reflekton situatën e kohës kur është përgatitur projektvendimi i UNESCO-s. MEKI thotë se ka dërguar në Paris paketën e parë të hartave dhe ka marrë komentet paraprake nga Qendra e Trashëgimisë Botërore. Por ndërsa MEKI flet “për një paketë të parë” të hartave të Butrintit kur UNESCO ka kërkuar një hartë të pronës, autoritetet shqiptare ende nuk kanë sqaruar se përse u mor vendimi dy vite më parë për heqjen nga Parku i Butrintit të rreth 800 hektarëve pa vënë në dijeni dhe pa marrë miratimin e UNESCO-s. Gjatë një interpelance të zhvilluar të enjten me ministrin e Ekonomisë, Kulturës dhe Inovacionit, Blendi Gonxhe deputetja e opozitës Ina Zhupa, tha se në ish zonën tampon të Parkut Kombëtar të Butrintit po zhvilloheshin projekte të mëdha ndërtimore. Duke treguar në parlament dy foto të investimeve zonja Zhupa tha se “këto janë modele zhvillimi që injorojnë UNESCO-n, që ndërtojnë në zonat e mbojtura dhe që fragmentarizojnë Butrintin”./VOA/",https://kohajone.com/aktualitet/voa-unesco-miraton-vendimet-per-butrintin-gjirokastren-dhe-beratin-vendimi-per-ohrin-shtyhet-vitin-e-ardhshem/,Chronical,
503,"Divorci i bujshëm i sheikut, pasi e tradhtoi ai do t’i paguajë 3 miliardë dollarë ish-gruas","3 miliardë dollarë. Kaq mund t’i kushtojë tradhtia ndaj Sheikha Mahrës, vajzës së kryeministrit të Emirateve të Bashkuara Arabe, biznesmenit Sheikh Mana bin Mohammed bin Rashid.  Emiratet e Bashkuara Arabe kanë të çimentuar fort në legjislacionin civil se me rast divorci, burri ka detyrime të shumta ekonomike që duhet t’i përmbushë kundrejt ish bashkëshortes dhe fëmijëve. Juristët me përvojë nga Emiratet theksojnë se është shumë herët për të folur për kushtet e divorcit, por në çdo rast Sheikh Mana mund të detyrohet t’i paguajë princeshës me origjinë greke dëmshpërblim në varësi të pasurisë së paluajtshme, por që mund të shkojë deri në 3 miliardë dollarë.",https://kohajone.com/aktualitet/divorci-i-bujshem-i-sheikut-pasi-e-tradhtoi-ai-do-ti-paguaje-3-mld-dollare-ish-gruas/,Chronical,
504,"Po lundronte me Jet Ski në liqen bashkë me dy vajzat e tij të mitura, 54-vjeçari përplaset me shkëmbin","Një aksident ka ndodhur në liqenin e Vaut të Dejës, ku një 54-vjeçar teksa po lundronte me Jet Ski bashkë me dy vajzat e tij të mitura, është përplasur me një shkëmb.
Policia bën me dije se nga përplasja kanë mbetur të lënduar 54-vjeçari dhe vajzat 12 dhe 13 vjeçe.
Ata mësohet se janë transportuar në spital, dhe ndodhen jashtë rrezikut për jetën. Vau i Dejës/Informacion paraprak
Në liqenin e Vuat të Dejës, në afërsi të fshatit Mazrek, shtetasi T. D., 54 vjeç, duke lundruar me një mjet lundrues Jet Ski, bashkë me dy vajzat e tij 12 e 13 vjeçe, dyshohet se është përplasur me një shkëmb dhe për pasojë është dëmtuar vetë dhe 2 vajzat e tij (jashtë rrezikut për jetën)
Grupi hetimor vijon punën për sqarimin e plotë të rrethanave të rastit. Panorama",https://kohajone.com/aktualitet/po-lundronte-me-jet-ski-ne-liqen-bashke-me-dy-vajzat-e-tij-te-mitura-54-vjecari-perplaset-me-shkembin/,Chronical,
505,Error,Error,https://kohajone.com/shendeti/daily-mail-shkencetaret-zbulojne-shenjen-kryesore-qe-tregon-nje-person-me-anomali-mendore/,Chronical,
506,Error,Error,https://kohajone.com/aktualitet/nga-tritoli-te-vrasjet-cfare-dihet-deri-tani-per-atentatin-me-3-viktima-ne-memaliaj/,Chronical,
507,"Greqi, 56-vjeçarja shqiptare nxirret nga deti pa ndjenja, spitali konfirmon vdekjen e saj","Një 56-vjeçare me origjinë shqiptare është nxjerrë pa ndjenja nga zona detare e plazhit të Artemisë pasditen e së shtunës. Për ngjarjen është njoftuar Autoriteti Portual i Rafinës. 56-vjeçares i është dhënë ndihma e parë nga një roje plazhi dhe më pas është dërguar me ambulancë në Spitalin e Përgjithshëm të Athinës, ku është konstatuar vdekja. Autoriteti Qendror Portual i Rafinës, që kryen hetimet paraprake, ka urdhëruar kryerjen e autopsisë në Laboratorin e Mjekësisë Ligjore dhe Toksikologjisë të Universitetit të Athinës.",https://kohajone.com/aktualitet/greqi-56-vjecarja-shqiptare-nxirret-nga-deti-pa-ndjenja-spitali-konfirmon-vdekjen-e-saj/,Chronical,
508,Operacioni “Destinacioni” parandalon një ngjarje e rëndë kriminale në Lezhë,,https://kohajone.com/aktualitet/operacioni-destinacioni-parandalon-nje-ngjarje-e-rende-kriminale-ne-lezhe/,Chronical,
509,"Këmbimi valutor, me sa blihen e shiten monedhat e huaja ditën e sotme",Në tregun e këmbimit valutor shqiptar sot një dollar do blihet me 92.5 lekë dhe do shitet me 93.6 lekë. Ndërkohë monedha evropiane euro do blihet me 97.8 lekë dhe do shitet me 98.5 lekë. Franga zvicerane sot në tregun shqiptar do blihet me 104.8 lekë dhe do shitet me 105.8 lekë. Ndërsa paundi britanik do blihet me 117.7 lekë dhe do shitet me 118.8 lekë.,https://kohajone.com/aktualitet/kembimi-valutor-me-sa-blihen-e-shiten-monedhat-e-huaja-diten-e-sotme-3/,Economy,
510,"Zbardhet projektligji për faljen e gjobave, parashikohet edhe lehtësimi i procedurave dhe ulje e tarifave vendore","Projektligji i sjellë nga Partia Socialiste për faljen e gjobave të ndërtimeve pa leje në zonat rurale shkaktoi debate të ashpra në seancën plenare të së enjtes, për faktin se do të shqyrtohej me procedurë të përshpejtuar. Por, përveç faljes së gjobave për periudhën 1 janar 2015-30 nëntor 2024, projektligji përcakton edhe disa objektiva të tjerë. Sipas relacionit të depozituar në Kuvend nga grupi i punës së deputetëve të Partisë Socialiste, së bashku me anulimin e masave administrative të papaguara për periudhën në fjalë, projektligji parashikon edhe lehtësimin e procedurave dhe dokumentacionit për një tipologji të caktuar ndërtimesh, që janë të domosdoshme për zonat rurale, sidomos përmirësimi i shtëpive të banimit, si dhe objektet që janë në shërbim të veprimtarisë bujqësore. Gjithashtu, projektligji propozon edhe rishikimin e tarifave dhe taksave nga ana e pushtetit vendor, për të ulur kostot për banorët e zonave rurale. Për realizimin e këtyre tre objektivave deputetët propozojnë që të ketë një ndarje të qartë mes tipologjisë së ndërtimit. Në grupin e parë të objekteve bëjnë pjesë, ndërhyrjet në shtëpi banimi në zona rurale, zgjerim banese pa prishur strukturën bazë pavarësisht nga sipërfaqja. Në grupin e dytë të objekteve janë ndërhyrjet në stalla, serra, ambiente dhe magazina që nuk janë për qëllim banimi, por për pika grumbullimi, aktivitet bujqësor apo blegtoral. Për te dy grupet e objekteve, grupi i punës ka bërë edhe propozimet për ndryshime në dy aktet nënligjore; në VKM 408/2015 “Për miratimin e Rregullores së Zhvillimit të Territorit” dhe VKM Nr. 283, datë 1.4.2015 për përcaktimin e tipave, rregullave, kritereve dhe procedurave për ndërtimin e objekteve për prodhimin, ruajtjen dhe përpunimin e produkteve bujqësore dhe blegtorale, në tokë bujqësore, e ndryshuar”. SCAN TV",https://kohajone.com/aktualitet/zbardhet-projektligji-per-faljen-e-gjobave-parashikohet-edhe-lehtesimi-i-procedurave-dhe-ulje-e-tarifave-vendore/,Economy,
511,Pse rritja sezonale e dhjetorit të euros mund të jetë në rrezik këtë vit?!,"Dhjetori ka qenë historikisht muaji më i fortë i vitit për euron, me monedhën e përbashkët që fitoi një mesatare prej 1.6% kundrejt dollarit amerikan gjatë 24 viteve të fundit. Të dhënat historike tregojnë se në 71% të rasteve, euro e mbyll dhjetorin në territor pozitiv, më shpesh se në çdo muaj tjetër. Megjithatë, teksa hyjmë në muajin e fundit të 2024-ës, një përzierje e zhvillimeve politike të SHBA-së dhe Europës mund të kërcënojë këtë model të mirëpërcaktuar. Mes monedhave globale, euro shquhet si fituesi i dhjetorit, duke kapitalizuar vazhdimisht butësinë sezonale të dollarit amerikan. Gjatë shtatë viteve të fundit, euro ka fituar terren çdo dhjetor, duke zgjatur serinë e saj të fitoreve të dhjetorit. Muaji tjetër më i mirë për euron është prilli, i cili sheh një fitim mesatar prej vetëm 0.5% një të tretën e mesatares së dhjetorit. Pjesa më e madhe e kësaj fuqie sezonale ka të bëjë më pak me faktorë specifikë të eurozonës dhe më shumë me rregulloret tatimore të SHBA. Korporatat amerikane zakonisht reduktojnë zotërimet e tyre në dollarë në fund të vitit duke transferuar fonde jashtë shtetit për të menaxhuar detyrimet e tyre tatimore. Kjo ul kërkesën për dollarë në dhjetor, duke ngritur në mënyrë indirekte euron dhe monedhat e tjera kryesore. Megjithatë, butësia sezonale e dollarit amerikan është vetëm një fenomen i përkohshëm. Mesatarisht, Indeksi i Dollarit Amerikan, një masë e ponderuar me monedhën e fuqisë së monedhës së gjelbër, bie me 0.91% në dhjetor, por rritet me 0.88% në janar, pasi korporatat amerikane riatdhesojnë fondet pas planifikimit të taksave në fund të vitit. Ky rikthim i janarit është më i forti për dollarin gjatë gjithë muajve. Modeli sezonal shtrihet përtej euros, pasi shumica e monedhave kryesore dhe të vogla priren të forcohen kundrejt dollarit në dhjetor. Paundi britanik, për shembull, historikisht ka fituar një mesatare prej 0.4% kundrejt dollarit në dhjetor, duke e përfunduar muajin në territor pozitiv 58% të rasteve gjatë 40 viteve të fundit. Në mënyrë të ngjashme, dollari australian ka një fitim mesatar prej 0.4% gjatë kësaj periudhe, duke përfituar nga ndjenja e përmirësuar e rrezikut dhe butësia sezonale e dollarit. Jeni japonez gjithashtu tregon fitime modeste, duke u forcuar zakonisht me 0.3% mesatarisht në dhjetor, duke reflektuar uljen e kërkesës për dollarë. Edhe monedhat më të vogla evropiane si forinta hungareze, zloty polake dhe koruna çeke shfaqin shfaqje të jashtëzakonshme të dhjetorit. Forinta fiton mesatarisht 0.8%, zloty forcohet me 1.3%, dhe koruna kryeson me një rritje mesatare prej 1.4% kundrejt dollarit. Euro dhe monedhat e tjera mund të përballen me sfida të rëndësishme për të ruajtur fuqinë e tyre të zakonshme të dhjetorit këtë vit, pasi rreziqet politike dhe ekonomike peshojnë rëndë në të dy anët e Atlantikut. Në vitin 2016, fitorja e papritur zgjedhore e Donald Trump prishi tendencat e monedhës sezonale të dhjetorit, duke çuar në një rënie prej 0.67% për euron. Një dinamikë e ngjashme mund të shpaloset në vitin 2024, pasi kërcënimi i shpalljeve të papritura të tarifave rishfaqet. Një pasiguri e tillë e politikës mund të dekurajojë korporatat amerikane nga transferimi i dollarëve jashtë shtetit, një shtytës kryesor i dobësimit të dollarit të dhjetorit në vitet e mëparshme. Sfidave i shtohet edhe shtimi i paqëndrueshmërisë politike në Evropë. Gjermania dhe Franca, dy ekonomitë më të mëdha të eurozonës, po përballen me pasiguritë e brendshme përpara zgjedhjeve të tyre të vitit 2025. Gjermania po lufton me një peizazh politik të fragmentuar, ndërsa Franca përballet me greva të përshkallëzuara të punëtorëve dhe trazira sociale. Këto çështje mund të pakësojnë besimin e investitorëve në eurozonë, duke ulur kërkesën për monedhën e përbashkët. Tensionet gjeopolitike e komplikojnë më tej perspektivën. Konflikti i vazhdueshëm Izrael-Hamas, lufta e zgjatur Rusi-Ukrainë dhe shqetësimet për rimëkëmbjen e brishtë ekonomike të Kinës ka të ngjarë të forcojnë dollarin amerikan si një strehë e sigurt globale, duke kufizuar dobësinë e tij tipike sezonale në dhjetor. Ky bashkim unik i rreziqeve hedh dyshime nëse euro dhe monedhat e tjera kryesore mund të përsërisin performancat e tyre historikisht të forta të dhjetorit në 2024. Scan TV",https://kohajone.com/aktualitet/pse-rritja-sezonale-e-dhjetorit-te-euros-mund-te-jete-ne-rrezik-kete-vit/,Economy,
512,"Hyn në fuqi ligji i ri, i cili lejon “Centralet energjetike brenda kullotave”","Brenda fondit kullosor do të lejohet ndërtimi i centraleve diellore dhe atyre të erës”. Ligji i ri është publikuar në Fletoren Zyrtare, duke iu hapur rrugë zbatimit të tij. Ndryshimet u bënë pas kërkesës së deputetes së Partisë Socialiste, Edona Bilali, që përmes një projektligji kërkoi lejimin e veprimtarive që lidhen me prodhimin e energjisë së rinovueshme e që deri më tani ishin të ndaluara për t’u zhvilluar brenda këtyre sipërfaqeve. Sipas deputetes, ndryshimi i propozuar bazohej në kërkesat e bëra për ndërtimin e parqeve fotovoltaike dhe eolike në fondin kullosor. Ndërkaq, sipas variantit të miratuar sipërfaqe të caktuara dhe toka të fondit kullosor mund të jepen në përdorim për të zhvilluar në to veprimtari shoqërore, shëndetësore, sportive e turistike dhe për prodhimin e energjisë së rinovueshme. Për lejimin e ushtrimit të veprimtarive që lidhen me prodhimin e energjisë së rinovueshme në fondin kullosor shtetëror janë njësitë e qeverisjes vendore që do të ndjekin procedurat ligjore përkatëse për dhënien e së drejtës së përdorimit. Paralelisht, ligji i ri përcakton se në rastet kur në fondin kullosor publik dhe privat janë miratuar vendimmarrje të Këshillit Kombëtar të Territorit dhe Ujit për zhvillime turistike, nuk ndiqet procedura e heqjes nga fondi kullosor, por struktura e menaxhimit të pyjeve dhe kullotave bashkiake, pasi merr dijeni, bën azhurnimin kadastral në kadastrën e fondit kullosor.",https://kohajone.com/aktualitet/hyn-ne-fuqi-ligji-i-ri-i-cili-lejon-centralet-energjetike-brenda-kullotave/,Economy,
513,"SHBA, fermerët dhe ekonomistët mbi ndikimin e tarifave","Përmes postimeve në mediat sociale, Presidenti i zgjedhur Donald Trump ka kërcënuar se do të vendosë tarifa ndaj Kanadasë, Kinës dhe Meksikës, tre nga partnerët kryesorë tregtarë të Shteteve të Bashkuara. Fermerët dhe ekonomistët druhen se tarifat mund të kenë një ndikim negativ mbi ekonominë amerikane. Kur presidenti i atëhershëm Donald Trump nënshkroi Marrëveshjen tregtare mes Shteteve të Bashkuara, Meksikës dhe Kanadasë në vitin 2020, fermeri i Ilinoit David Isermann, e pa këtë si një lëvizje pozitive për politikën tregtare të Shteteve të Bashkuara. “Kjo ishte diçka që duhej bërë, dhe ai meriotn vlerësim për këtë sepse marrëveshja paraprake ishte problematike”, thotë ai. Por komentet e fundit të zotit Trump në mediat sociale, në të cilat ai propozon vendosjen e tarifave ndaj Kanadasë dhe Meksikës do të shkelnin marrëveshjen tregtare të vitit 2020 dhe mund të ndikojnë në çmimin e misrit dhe sojës, produkte që Shtetet e Bashkuara i eksportojnë në ato vende, të cilat janë burime kryesore të të ardhurave për fermerët si David Isermann. “Problemi me vendosjen e një tarife është se ajo mund të nxisë një luftë tarifash mes vendeve”, thotë ai. “Nëse vendosim këto lloje tarifash, atëherë shumë nga partnerët tanë tregtarë do të hakmerren, duke vendosur tarifa të ngjashme ndaj vendit tonë.” Kimberly Clausing është ekonomiste në Universitetin e Kalifornisë në Los Anxhelos. “Në të vërtetë asnjë vend i pasur nuk mbështetet tek tarifat si një burim thelbësor të ardhurash”, thotë ajo. “Për mua fjala më e bukur në fjalor është tarifa.” Duke folur në Klubin Ekonomik të Çikagos gjatë fushatës për president në tetor, zoti Trump shtjelloi arsyet pse ai beson se tarifat mund të ndihmojnë ekonominë amerikane. “Së pari tarifat mbrojnë kompanitë që kemi këtu dhe kompanitë e reja që do të vijnë këtu. Do të kemi mijëra kompani që do të vijnë në këtë vend. Ne do ta rrisim numrin e tyre si kurrë më parë”, tha ai. Në një raport të publikuar në qershor të këtij viti, Fondacioni Tatimor jopartiak dhe jofitimprurës tha se tarifat e vendosura mbi produkte me vlerë rreth 380 miliardë dollarë gjatë administratës së parë të Presidentit Trump, u kushtuan amerikanëve rreth 80 miliardë dollarë në taksa të reja. Administrata e Presidentit Joe Biden mbajti në fuqi shumicën e këtyre tarifave dhe shtoi rreth 18 miliardë dollarë tarifa të reja për mallrat kineze, duke përfshirë ndaj mikroprocesorëve dhe makinave elektrike. Sipas Fondacionit Tatimor, tarifat e vendosura gjatë shtatë viteve të fundit kanë ulur me 0,2 për qind prodhimin e brendshëm bruto dhe kanë eliminuar rreth 140,000 vende pune me orar të plotë në Shtetet e Bashkuara. “Tarifat nuk janë një avantazh konkurrues për fermerët e Ilinoit apo sektorin amerikan të bujqësisë.” Ryan Whitehouse është drejtor për çështjet e legjislacionit në Zyrën e Ilinoit për Fermat dhe punon me ligjvënësit për mbrojtjen e interesave të fermerëve. Në vitin 2019, Kina vendosi tarifa hakmarrëse ndaj eksporteve të sojës amerikane, duke e bërë Kinën të varet nga furnizues të tjerë. Këtë vit, importet e sojës amerikane në Kinë ishin në nivelin 18%, nga 40% që ishin në vitin 2016, ndërsa të dhënat e doganave kineze tregojnë se importet e sojës nga Brazili janë rritur në 76%. Ryan Whitehouse është i shqetësuar se një valë e re tarifash hakmarrëse do të dëmtonte fermerët amerikanë të misrit dhe sojës që tashmë po përballen me çmime të ulëta. “Rruga që ndoqi administrata e kaluar e zotit Trump është arsye për shqetësim. Ne duam të sigurohemi që t’i hapim ato tregje, jo t’i mbyllim ato”, thotë ai. “Ne do të kemi deficitin më të madh tregtar bujqësor në një kohë të gjatë”, thotë fermeri David Isermann. Kjo është arsyeja pse fermeri David Isermann shpreson se debati për tarifat e reja nuk do të çojë në veprime që mund të ndikojnë në të ardhurat e tij. “Historia tregon se në këtë lloj lufte nuk ka fitues”, thotë ai. Zëri i Amerikës",https://kohajone.com/aktualitet/shba-fermeret-dhe-ekonomistet-mbi-ndikimin-e-tarifave/,Economy,
514,"Cili është kursi i këmbimit të lekut me valutat e huaja për ditën e sotme, 8 dhjetor 2024","Sot, më 8 dhjetor 2024, dollari amerikan blihet me 92.4 lekë dhe shitet me 93.5 lekë.
Euro blihet me 97.8 lekë dhe shitet 98.5 lekë.
Franga zvicerane këmbehet në blerje me 104.8 lekë, ndërsa në shitje me 105.8 lekë.
Paundi britanik blihet me 117.7 lekë dhe shitet me 118.7 lekë.
Dollari kanadez sot në blerje këmbehet me 65.1 lekë, ndërsa në shitje me 66.5 lekë.
Më poshtë, po sjellim të dhënat e këmbimin valutor, për të gjitha monedhat e huaja:",https://kohajone.com/aktualitet/cili-eshte-kursi-i-kembimit-te-lekut-me-valutat-e-huaja-per-diten-e-sotme-8-dhjetor-2024/,Economy,
515,"Këmbimi valutor, 7 dhjetor. Me sa blihen e shiten monedhat e huaja sot",Në tregun e këmbimit valutor shqiptar sot një dollar do blihet me 92.3 lekë dhe do shitet me 93.5 lekë. Ndërkohë monedha evropiane euro do blihet me 97.8 lekë dhe do shitet me 98.5 lekë. Franga zvicerane sot në tregun shqiptar do blihet me 104.8 lekë dhe do shitet me 105.8 lekë. Ndërsa paundi britanik do blihet me 117.7 lekë dhe do shitet me 118.7 lekë.,https://kohajone.com/aktualitet/kembimi-valutor-7-dhjetor-me-sa-blihen-e-shiten-monedhat-e-huaja-sot/,Economy,
516,"Këmbimi valutor, me sa blihen e shite monedhat e huaja ditën e sotme",Në tregun e këmbimit valutor shqiptar sot një dollar do blihet me 92.4 lekë dhe do shitet me 93.6 lekë. Ndërkohë monedha evropiane euro do blihet me 97.9 lekë dhe do shitet me 98.6 lekë. Franga zvicerane sot në tregun shqiptar do blihet me 104.8 lekë dhe do shitet me 105.8 lekë. Ndërsa paundi britanik do blihet me 117.7 lekë dhe do shitet me 119 lekë.,https://kohajone.com/aktualitet/kembimi-valutor-me-sa-blihen-e-shite-monedhat-e-huaja-diten-e-sotme/,Economy,
517,"Nga 1 janari 2025 rritet çmimi i ujit për 12 bashki, 14% deri në 2-fish më shtrenjtë","Enti Rregullator i Ujit ka vendosur rritjen e çmimit të ujit pas kërkesës së dy shoqërive të cilat kanë në administrim 12 njësi apo bashki.
Rritja e çmimit është bërë kryesisht për kategorinë e familjarëve teksa për bizneset dhe institucionet publike nuk janë bërë rishikime me përjashtim të disa rasteve të rralla. Por cilat janë në fakt dy shoqëritë që kanë aplikuar për rritje çmimi dhe tarifat e reja që do të paguajnë qytetarët pas hyrjes në fuqi të vendimit. Së pari Shoqëria Rajonale e Ujësjellës-Kanalizimeve Shkodër sh.a e cila ka në mbulim Shkodrën, Vaun e Dejës, Pukën, Fushë Arrzin dhe Malësinë e Madhe. Për familjarët në Shkodër dhe Vaun e Dejës ka një rritje me 37.5 për qind të çmimit të ujit të pijshëm teksa për bizneset dhe institucionet nuk ka ndryshim. Familjarët do të paguajnë çdo m3 ujë me 55 lekë. Për Vaun e Dejës rritja e çmimit të ujit është 31 për qind teksa për Fushë Arrëzin kjo rritje është dyfishuar ku nga 20 lekë m3 që paguajnë aktualisht pas hyrjes në fuqi të vendimit tarifa do të jetë 40 lekë/m3 ujë. Për Pukën rritja e çmimit llogaritet në 14.2 për qind ku nga 35 lekë do të paguajnë 40 lekë m3. Këto tarifa do të paguhen nga 1 janari 2025. ERRU ka miratuar rishikim të çmimeve edhe për ndërmarrjen rajonale në Gjirokastër. Sipas çmimeve të reja dhe atyre aktuale edhe në këtë rast rritja ka përfshirë kryesisht familjarët. Konkretisht familjet e Gjirokastrës do të paguajnë një çmim 8.6 për qind më të lartë në raport me çmimin aktual. Sot m3 ujë paguhet 46 lekë ndërsa me çmimin e ri 50 lekë m3. Në Përmet rritja llogaritet në 25 për qind ku nga 40 lekë do të paguajnë 50 lekë m3 ujë. Në Tepelenë rritja llogaritet në 51.5 për qind dhe po kaq edhe në Memaliaj. Në Këlcyrë rritja është 35 për qind ku ka një rishikim çmimi edhe për institucionet publike me një rritje 20 lekë për m3 ujë në raport me çmimin aktual. Rritja çmimi edhe pse në nivele më të moderuara aplikohen edhe në Dropull dhe Libohovë. Edhe për këtë ndërmarrje hyrja në fuqi e çmimeve të reja është nga 1 janari 2025. /Monitor/",https://kohajone.com/politike/nga-1-janari-2025-rritet-cmimi-i-ujit-per-12-bashki-14-deri-ne-2-fish/,Economy,
518,Uji në kufirin e tensionuar: A mund t’ia ndërrojë Serbia kahun Ibrit?,"Ndonëse teknikisht i mundur, ndryshimi i kahut të lumit Ibër nga Serbia në dëm të Kosovës do të shkaktonte shkelje të ligjit dhe konventave ndërkombëtare, thonë ekspertët. Megjithatë, sipas tyre, nevojiten garanci për sigurinë e kësaj rrjedhe, si dhe alternativa për të reduktuar varësinë e madhe nga ky damar i rrezikuar. Shpërthimi që dëmtoi kanalin e ujit Ibër-Lepenc, në veri të Kosovës, për të cilin autoritetet kosovare fajësuan Serbinë, nisi një diskutim për sigurinë e këtij furnizimi ujor vital për jetën e shumë kosovarëve. Sulmi mund të rrezikonte edhe furnizimin me energji në Kosovë, për ç’shkak Qeveria e Kosovës mori vendim që të gjendet zgjidhje alternative për furnizimin me ujë të termocentraleve. Për incidentin e 29 nëntorit, si pasojë e të cilit nga ajo ditë po vazhdojnë reduktimet e ujit të pijes për një pjesë të Kosovës, pati disa të arrestuar dhe bastisje në veri të vendit. Në anën tjetër, Serbia e mohoi përfshirjen dhe tha se do të bëjë edhe vetë hetime për ngjarjen. Në një deklaratë pas shpërthimit, presidenti serb, Aleksandër Vuçiq, madje tha se që nga viti 1985 “ekziston një ide për të ndryshuar rrjedhën” e lumit Ibër për nevojat e popullatës në qytezat afër liqenit, që si pasojë do ta thante Ujmanin, nga i cili furnizohet Kosova. Sipas tij, kjo mund të ndodhë “me një vendim të Qeverisë serbe”. Megjithatë, ai shtoi se vetë ka qenë kundër kësaj ideje kur iu propozua, madje edhe kur ishte kryeministër, duke theksuar se nuk dëshironte që “natyra të përdoret për nevoja politike”. Sipas zëdhënësit të Qeverisë së Kosovës, Përparim Kryeziu, “Serbia nuk ka të drejtë as të shfrytëzojë lumin Ibër në një mënyrë që e dëmton rëndë Kosovën, lëre më që ta shkaktojë qëllimisht këtë dëm, përmes ndryshimit të rrjedhës”. Sipas Kryeziut, adresimi i Vuçiqit ku është përmendur ideja e ndërrimit të rrjedhës së lumit “është edhe një indikacion që ata janë prapa sulmit në Varragë të Zubin Potokut”, në veriun e banuar me shumicë serbe. “Pra, në vend se ta devijojnë rrjedhën e Ibrit, ia vunë eksplozivin kanalit Ibër-Lepenc”, thotë Kryeziu. Çfarë është Ibër-Lepenci? Lumi Ibër, i gjatë rreth 270 kilometra, buron në Mal të Zi, kalon nëpër territorin e Serbisë, hyn në Kosovë me një gjatësi të shtratit prej 82 kilometrash dhe më pas kthehet në Serbi. Ibri më pas mbush liqenin artificial të Ujmanit, i cili po ashtu shtrihet në kufirin Kosovë-Serbi, me dy të tretat e tij në anën e Kosovës. Ai furnizon me ujë shtatë komuna, përdoret për ujitje si dhe ftohjen e termocentraleve në Obiliq, që prodhojnë shumicën e energjisë elektrike në vend. Sipas Qeverisë së Kosovës, nëse sulmi në kanalin e Ibër- Lepencit do të arrinte qëllimin e tij “pasojat do të ishin marramendëse” dhe në formë zinxhiri do të shkaktonin mungesë të ujit, të energjisë elektrike, ngrohjes e deri te telekomunikimi. “Ministrja e Ekonomisë (më 3 dhjetor) ka nënshkruar një vendim me të cilin obligon ‘KEK-un, Ibër-Lepencin dhe Ujësjellësin Prishtina’ të gjejnë zgjidhjen teknike alternative për furnizim të Termocentralit Kosova B me ujë, me qëllim të rritjes së sigurisë së furnizimit me ujë të termocentralit” , thotë për Radion Evropa e Lirë, Përparim Kryeziu. A e lejon ligji ndërkombëtar ndryshimin e rrjedhës së lumit? Një nga instrumentet kyç botërore që ka rregulluar çështjen e ujërave ndërkufitare është Konventa e Kombeve të Bashkuara e vitit 1997 “për përdorimin jo navigacional të ujërave ndërkombëtarë”. Serbia është pjesë e kësaj konvente, ndërsa Kosova jo, meqë ende nuk është anëtare e OKB-së. Ndër tjerash, Konventa e OKB-së parasheh se për ujërat ndërkufitare duhet të ndiqen “parimet e shfrytëzimit dhe pjesëmarrjes së drejtë dhe të arsyeshme”. Parime të tjera të konventës janë edhe “obligimi për të mos shkaktuar dëm të rëndësishëm” dhe “obligimi i përgjithshëm për bashkëpunim”. “Kjo konventë gjithashtu vlen për vendet në konflikt”, thotë për Radion Evropa e Lirë Miguel Borja Bernabé-Crespo, profesor në Departamentin e Gjeografisë në Universitetin e Madridit. Bernabe-Crespo është edhe president i “Grupit të Mendimit Gjeografik” të Shoqatës Spanjolle të Gjeografisë si dhe redaktor në revistën shkencore “Uji dhe Territori”. Më 2019, ai kishte publikuar një studim në lidhje me menaxhimin e ujit në Liqenin e Ujmanit, i cili gjendet në zonë të kufirit të kontestuar. “Problemi kryesor në këtë rast është që kufiri ekziston vetëm nga pikëpamja e Kosovës pasi Serbia nuk e njeh pavarësinë e saj”, thotë Bernabe-Crespo. “Por, edhe nëse nuk e njeh, (Kosova) përfaqëson një aktor me një qeveri të njohur nga shumë shtete tjera, prandaj komuniteti ndërkombëtar mund të bëjë presion drejt një bashkëpunimi”, shton ai. Sipas tij, në rast të një vendimi të Qeverisë së Serbisë për ndryshim të rrjedhës së lumit, Konventa e OKB-së obligon arsyetim të fortë për këtë. “Konventa parasheh që shtetet të njoftojnë njëra-tjetrën për çfarëdo mase që mund t’i afektojë secilin nga shtetet”, thotë ai, duke shtuar se interesat humane si furnizimi me ujë dhe pasojat mjedisore, gjithashtu duhet pasur parasysh në këto raste. Edhe sipas ekspertit kosovar të ujërave, Avdullah Nishori, një veprim i tillë i Qeverisë së Serbisë do të ishte thuajse i pamundur, madje edhe për shkaqe ekonomike. “Do të ishte një investim megaloman të provohet të ndërrohet (kahu) i Ibrit”, thotë Nishori, i cili aktualisht është edhe anëtar i bordit të ndërmarrjes Ibër-Lepenci, që e menaxhon ujin e Ibrit dhe Ujmanit në Kosovë. Sipas Nishorit, megjithatë, Kosova duhet të mendojë për resurse alternative dhe emergjente që shërbejnë për raste si ky i sulmit të fundit, por edhe “fatkeqësive natyrore që rrezikojnë furnizimin me ujë”. Çka është infrastrukturë kritike e Kosovës dhe kush e ruan? Ai përmend se në të kaluarën janë bërë gabime duke u anashkaluar ide për diga apo akumulime ujore, që do të shërbenin për emergjenca. Një e tillë ai thekson se ishte propozuar rreth vitit 2016 me një studim fizibiliteti të Bankës Botërore. Ky investim nuk u realizua asnjëherë. Sipas këtij projekti, diga do të ndërtohej në fshatin Mihaliq të komunës së Vushtrrisë dhe do të mund të siguronte furnizim emergjent disa ditor në rast të ndërprerjes së furnizimit nga kanali për çfarëdo arsye. “Kanë qenë të parapara rreth 20 milionë euro për përmirësim të infrastrukturës dhe në kuadër të kësaj edhe diga”, tregon Nishori. Në studimin që e ka parë Radio Evropa e Lirë, ku ishte rekomanduar ndërtimi i kanalit, thuhet se për ndërtimin e tij nuk do të kishte nevojë për shpronësime pasi tokat përreth ishin kryesisht kullosa. Ndonëse nuk e di me siguri arsyen e anulimit të projektit, sipas Nishorit, ai mund të jetë parë si i panevojshëm në atë kohë. Menaxhmenti aktual i Ibër-Lepencit dhe ish-zyrtarët e tij, deri më tani, nuk u janë përgjigjur pyetjeve të Radios Evropa e Lirë në lidhje me këtë projekt dhe pse ishte anuluar. Ish-zyrtarë të kësaj ndërmarrjeje kanë deklaruar në media lokale se “Projekti nuk i ka arsyetuar investimet”. A ka mundësi Kosova të zhvillojë resurse të reja ujore? Sipas të dhënave zyrtare, Kosova konsiderohet një vend “me stres ujor” për shkak të kapaciteteve jo të mjaftueshme të furnizimit me ujë. Në Strategjinë e Kosovës për Ujërat për vitet 2023-2027, thuhet se krahasuar me vendet në rajon si Shqipëria, Maqedonia e Veriut, Mali i Zi, Serbia, Bosnje e Hercegovina, Kosova ka më së paku resurse ujore për kokë banori. “Pozita gjeografike është e atillë që shumica e lumenjve ikin nga Kosova ose e përshkojnë shumë pak. Pastaj lumenjtë tanë janë sezonal, gjatë dimrit kur kemi më pak nevojë – ka ujë, por gjatë verës kur kërkesat rriten, mund mos të kemi ujë”, shpjegon Nishori. Sipas tij, investime në akumulime ujore të reja si zgjidhje afatgjate, marrin kohë dhe kanë kosto. “Unë nuk jam i prirë të them se ka zgjidhje të shpejta, sepse zakonisht janë të këqija. Dhe nuk ka zgjidhje të lira, ngase duhet ndërtuar një infrastrukturë”, tha ai. Qeveria e Kosovës thotë për REL-in se ka projekte për ndërtimin e rreth tetë rezervuarëve të rinj të ujit që mund t’i rrisin kapacitetet e furnizimit me ujë për rreth 120 për qind të kapaciteteve aktuale, pa përfshirë Ujmanin. Ajo nuk bën të ditur kohën kur këto projekte mund të realizohen. “Këto projekte thelbësore janë pjesë e strategjisë për të përballuar sfidat klimatike, duke përfshirë thatësirën dhe përmbytjet, dhe për të garantuar furnizim të qëndrueshëm me ujë për të gjithë vendin”, thekson Përparim Kryeziu, zëdhënës i Qeverisë. Disa prej rezervuarëve të përmendur, përkatësisht ai në fshatin Firajë dhe Shtime, kanë qenë të paraparë edhe në një projekt që daton dekada më parë. Infrastruktura e kanalit të Ibër-Lepencit, i cili nisi të ndërtohet në vitet ‘70 në Kosovë, kishte paraparë një strukturë të konsoliduar për të menaxhuar ujërat e dy lumenjve të Kosovës: Ibrit dhe Lepencit. Sipas strategjisë të Kosovës për ujërat, kjo infrastrukturë do të mundësonte furnizim më të qëndrueshëm për nëntë komuna tjera në lindje dhe në jug të Kosovës. Ndërmarrja Ibër-Lepenci i tha Radios Evropa e Lirë se kohëve të fundit është përgatitur projekti që përfshin ndërtimin e një pende në Firajë të komunës së Shtërpcës (Kosova qendrore) që do të mbushej nga lumi Lepenc. Në një pjesë të dytë të projektit, sipas tyre, parashihet ndërtimi i digës dhe liqenit akumulues në Shtime “i cili do të përdoret edhe për ujitje dhe prodhim të energjisë”. Sipas ndërmarrjes, kjo fazë “është shumë më e shtrenjtë”, megjithëse nuk ndau shifra apo edhe kohëzgjatjen e mundshme të projektit për asnjërën nga fazat. Nishori thotë se në projektin fillestar për Ibër-Lepencin “kjo strukturë ka pasur të paraparë edhe një kanal për të shkuar në termocentralin Kosova B për të shërbyer si alternativë”, por sipas tij, investimi mund të vonohet për vite të tëra. Një liqen, dy shtete Por, sipas tij, Kosova ka urgjencë edhe për përmirësimin e infrastrukturës ujore “për të evituar humbjet e ujit”. Sipas të dhënave zyrtare, nëpër sistemet e ujësjellësve në Kosovë, ka humbje të ujit në shkallë deri mbi 50 për qind, që përfshijnë humbjet fizike (rrjedhjet nga gypat) apo humbjet komerciale (gabimet në matje dhe lexim, vjedhjet etj.). Në anën tjetër, sipas profesorit spanjoll, një tjetër zhvillim shqetësues janë ndryshimet klimatike që po ashtu “do ta zvogëlojnë disponueshmërinë e ujit për shkak të shpërndarjes më të pabarabartë të reshjeve”. Sipas tij, është thelbësore të zhvillohen strategji që kanë të bëjnë me burimet e tjera ujore, si: ulja e ndotjes dhe përmirësimi i cilësisë së ujërave nëntokësore dhe zhvillimi i riciklimit të ujit”. “Për koston që ka, është më efektiv sesa burimet e tjera të reja ujore”, thotë ai. Zëdhënësi i Qeverisë thotë për REL-in se ekzekutivi ka paraparë projekte si rehabilitimi i rrjeteve të ujësjellësit në Gjakovë, Gjilan, Ferizaj dhe Prizren, prej qindra miliona eurosh dhe “synojnë reduktimin e humbjeve të ujit, përmirësimin e cilësisë dhe ndarjen zonale të furnizimit",https://kohajone.com/aktualitet/uji-ne-kufirin-e-tensionuar-a-mund-tia-nderroje-serbia-kahun-ibrit/,Economy,
519,"Këmbimi valutor, me sa blihen e shiten monedhat e huaja ditën e sotme","Sot, 5 dhjetor 2024, në tregun valutor, dollari amerikan blihet me 93 lekë dhe shitet 94 lekë. Euro sot blihet me 98 lekë, ndërsa në shitje me 98.6 lekë. Paundi britanik sot blihet me 117.8 lekë dhe shitet me 118.8 lekë. Franga zvicerane këmbehet sot në blerje me 104.8 lekë, në shitje me 105.8 lekë. Dollari kanadez sot në blerje këmbehet me 65.9 lekë dhe në shitje me 67 lekë.",https://kohajone.com/aktualitet/kembimi-valutor-me-sa-blihen-e-shiten-monedhat-e-huaja-diten-e-sotme-2/,Economy,
520,Si do të ndahet buxheti i vitit 2025 për institucionet,"Janë parashikuar 822.7 miliardë lekë, ose rreth 8.2 mld euro, shpenzime të planifikuara për vitin 2025, do të shpenzohen për paga, investime, mbrojtje sociale, rindërtimin, interesa borxhi, fonde rezervë, për pushtetin vendor, ndihma ekonomike, kompensime dhe skema të tjera deri tek bujqësia. Buxheti për institucionet për vitin 2025 Ministria e Shëndetësisë 80,7 mld lekë
Ministria e Infrastrukturës 74 mld lekë
Ministria e Arsimit 62 mld lekë
Ministria e Ekonomisë 56 mld lekë
Ministria e Mbrojtjes 52,6 mld lekë
Ministria e Brendshme 31 mld lekë
Fondi i Zhvillimit Shqiptar 22,5 mld lekë
Institucione te tjera Qeveritare 15,9 mld lekë
Ministria e Bujqësisë 14,6 mld lekë
Ministria e Drejtësisë 14,3 mld lekë
Ministria e Financave 11 mld lekë
Këshilli I Lartë I Gjyqësor 5,6 mld lekë
Ministria e Turizmit 3,9 mld lekë
Ministria e Jashtme 3,8 mld lekë
Prokuroria e Përgjithshme 3,3 mld lekë
SHISH 2,7 mld lekë
SPAK 2,1 mld lekë
Kuvendi 1,8 mld lekë
Instituti Statistikës 962,1 mln lekë
Kryeministria 912,9 mln lekë
RTSH 770 mln lekë
Kontrolli Larte i Shtetit 684 mln lekë
Presidenca 643,9 mln lekë
Institucionet e drejtësisë 605,3 mln lekë
Akademia e Shkencës 549,6 mln lekë
Shkolla e Magjistraturës 485,5 mln lekë
Drejtoria e Arkivave 418,2 mln lekë
Partitë Politike 355,8 mln lekë
KQZ 342,1 mln lekë
ILDKPKI 297,6 mln lekë
Gjykata Kushtetuese 250 mln lekë
Këshilli I Lartë I Prokurorisë 211,5 mln lekë
Avokati i Popullit 196,9 mln lekë
Qendra e Kinematografisë 165,8 mln lekë
Komisioneri informimit 161,7 mln lekë
AIDSSH 160,2 mln lekë
Shoqëria Civile 135,6 mln lekë
Autoriteti i Konkurrencës 124,2 mln lekë
KPP 110,8 mln lekë
KMSHC 98,3 mln lekë
ATSH 93,4 mln lekë
KMD 73,8 mln lekë
ISKK 58,8 mln lekë
Këshilli i Kontabilitetit 18,5 mln lekë",https://kohajone.com/ekonomi/si-do-te-ndahet-buxheti-i-vitit-2025-per-institucionet/,Economy,
521,"Bizneset ankohen për bllokim të padrejtë të llogarive, taksat vendore: U njoftuan në E-Albania","Një sërë biznesesh në Tiranë ngrenë shqetësimin se bllokimi i llogarive nga Drejtoria e Përgjithshme e Taksave Vendore me arsyetimin e mospagimit brenda afatit të taksës shtesë së ndërtesës për vitin 2023, është bërë pa të drejtë, pasi ata nuk janë njoftuar prej institucionit për detyrime të papaguara. Përveç masës shtrënguese të mbylljes së llogarive në prag të festave zyrtare të 28-29 Nëntorit, subjektet pohojnë me shqetësim se edhe masa e gjobës së vendosur është e lartë, duke arritur deri në 9% të totalit të detyrimit të krijuar pas muajit korrik 2023. Një subjekti në Tiranë, sipas njoftimit të nisur nga Drejtoria e Përgjithshme e Taksave dhe Tarifave Vendore, Drejtoria e Vlerësimit dhe Kontrollit më 26 Nëntor 2024, i është llogaritur, si detyrim tatimor i vitit 2024 shumë prej 365,4 mijë lekë. Në njoftim thuhet se ky detyrim ka lindur pas hyrjes në fuqi të VKM nr.132 “Për metodologjinë për përcaktimin e vlerës së taksueshme të pasurisë së paluajtshme”. Për shkak të mospagimit në kohë të tij, subjektit i është vendosur gjoba në masën 31,9 mijë lekë apo rreth 9% e detyrimit për t’u paguar për 2023. “Në zbatim të Ligjit nr. 9632, dt. 30.10.2006 “Për Sistemin e Taksave Vendore” me ndryshimet e fundit, VKM nr.132 dt.07.03.2018 Për metodologjinë për përcaktimin e vlerës së taksueshme të pasurisë së paluajtshme ‘ndërtesa’, e bazës së taksës për kategori specifike, natyrën dhe prioritetin e informacionit dhe të dhënave për përcaktimin e bazës së taksës, si dhe të kritereve dhe rregullave për vlerësimin alternativ të detyrimit të taksës. Vendimit të Këshillit Bashkiak nr.158 dt. 26.12.2019 Për Sistemin e Taksave dhe Tarifave Vendore në qytetin e Tiranës me ndryshimet përkatëse dhe Ligjit nr.9920 dt.19.05.2008 “Për Procedurat Tatimore në Republikën e Shqipërisë me ndryshimet përkatëse, detyrimet tuaja tatimore për Taksat dhe Tarifat Vendore janë si më poshtë”, përcaktohet në njoftim për llojin e detyrimit tatimor shtesë. Për detyrimet e lindura pas datës 30 Qershor, afati i pagesës është 30 ditë nga data e lindjes së detyrimit, përcaktohet gjithashtu në njoftimin dërguar subjekteve. Përfaqësuesi i këtij biznesi pohon se nuk është njoftuar më parë nga Bashkia e Tiranës për detyrimin shtesë për taksën e ndërtesës. Ai thotë se teksa e kishte mbyllur pagesën për këtë detyrim që në muajin Qershor të 2023-it, nuk e kishte parë të nevojshme të kontrollonte njoftimet në portalin e-Albania për taksat vendore. “Nuk prisja se do të përballesha me këtë masë ekstreme, siç është bllokimi i llogarisë, pasi deri në muajin Nëntor nuk ka pasur asnjë njoftim. Detyrimi për 2023-n për këtë taksë është mbyllur që në muajin Qershor 2023. Nuk kemi marrë njoftim të ri për detyrim shtesë. Edhe vlera e gjobës së vendosur është tepër e lartë”, pohon ai. Edhe kontabilistët shpjegojnë që njoftimi në e-Albania nuk pasqyrohet si njoftim i ri, por duhet të hysh te rubrika për taksat e bashkisë, që të shihet. Por në situatën kur bizneset i kanë mbyllur detyrimet për këtë taksë që në muajin Qershor 2023 edhe kontabilistët vlerësojnë se nuk e kanë parë të domosdoshme t’i kontrollonin. Një tjetër subjekt po ashtu sipas njoftimit të dërguar më 26 nëntor nga Drejtoria e Përgjithshme e Taksave dhe Tarifave Vendore, Drejtoria e Vlerësimit dhe Kontrollit i janë llogaritur si detyrime të mëparshme nga taksa e ndërtesës 16,8 mijë lekë. Ndërsa për mospagimin e tyre në kohë i është llogaritur gjoba me vlerë 567 lekë apo rreth 3,5% e detyrimit. Drejtoria e Taksave dhe Tarifave Vendore: Bizneset u njoftuan në e-Albania 60 ditë para përfundimit të afatit. Nga Drejtoria e Përgjithshme e Taksave dhe Tarifave Vendore është pohuar për Monitor se për detyrimin shtesë të taksës së ndërtesës pas hyrjes në fuqi në muajin korrik të VKM-së me rritjen e çmimeve të referencës, bizneset janë njoftuar si me njoftim dërguar në adresat e deklaruara, por edhe nëpërmjet e-Albania. Drejtoria e taksave dhe Tarifave Vendore sqaron se çdo biznes në llogarinë e tij të biznesit në e-Albania e ka pasur detyrimin të aksesueshëm që në fund të muajit Korrik 2024, pra 60 ditë para përfundimit të afatit që ishte data 30 Qershor. “Duam të sqarojmë që nga ana jonë nuk ka asnjë situatë të jashtëzakonshme! Ndryshimet ligjore ndodhin herë pas here për shkak të nevojës dhe patjetër që për këto ndryshime, çdokush, çdo biznes apo qytetar, njoftohet në kohë. Bazuar në ndryshimet e Vendimit numër 457, datë 26.7.2023 të Këshillit të Ministrave për çmimet e referencës mbi pronën e paluajtshme të tipit ndërtesë dhe në zbatim të Vendimit numër 35, datë 28.03.2024, të Këshillit Bashkiak Tiranë, detyrimet vendore shtesë të vitit 2023 erdhën për shkak të ndryshimeve nënligjore të sipërcituara. Ndodhur në kushtet kur Vendimi numër 457, datë 26.7.2023 i Këshillit të Ministrave, ka hyrë në fuqi pasi kishin kaluar afatet e njoftimit të detyrimeve vendore për vitin 2023, rrjedhimisht duke gjeneruar detyrime shtesë për pjesën e mbetur të vitit 2023 për shkak të ndryshimit të çmimeve mesatare referuese për ndërtesat, janë njoftuar bizneset se këto detyrime vendore të vitit 2023 duhet të shlyhen deri më datë 30 Shtator 2024, në përputhje me Vendimin numër 35, datë 28.03.2024, të Këshillit Bashkiak Tiranë. Lajmërimi është bërë me rrugë postare, që është dhe rruga standarde periodike ku të gjithë bizneset njoftohen në adresat e deklaruara pranë Drejtorisë tonë apo Qendrës Kombëtare të Biznesit. Pra, është shumë e nevojshme që të gjithë bizneset apo subjektet të vetëdeklarojnë adresat e tyre, të jenë të sakta në mënyrë që të lajmërohen në kohë për të gjitha ndryshimet apo për të gjithë detyrimet që mund të kenë ndaj Drejtorisë së Përgjithshme të Taksave dhe Tarifave Vendore. Por jo vetëm rruga postare, çdo biznes në llogarinë e tij të biznesit në portalin unik qeveritar e-Albania e ka pasur detyrimin të aksesueshëm që në fund të muajit Korrik 2024, pra janë njoftuar jo vetëm në kohë por edhe i është lënë 60 ditë afat për të paguar, pa lindur gjoba dhe kamatëvonesa apo penalitete të thëna ndryshe. Ne kemi përdorur çdo mjet komunikimi, që çdokush të lajmërohej në kohë për detyrimin dhe në këtë mënyrë të kishin mundësi për t’i paguar po në kohë”, sqaron drejtoria taksave dhe tarifave vendore. Nga Drejtoria e Përgjithshme e Taksave dhe Tatimeve Vendore pohohet se pjesa më e madhe e biznesit ka arritur të marrë këtë njoftim dhe ta vërë në zbatim.
“Shumë subjekte kanë paguar, madje nuk kanë paguar as gjoba dhe kamatëvonesa sepse kanë shlyer detyrimet brenda këtij 60 ditësh që ju është lënë afat. Të gjithë bizneset apo subjektet që janë përballur me këto masa shtrënguese, ka qenë një zgjedhje e tyre. Pra ata nuk kanë paguar detyrimet, rrjedhimisht janë debitorë dhe është marrë kjo masë shtrënguese”. Pse u rrit detyrimi
Pas rritjes së çmimeve të referencës së apartamenteve në korrik të vitit 2023, bizneseve iu rrit automatikisht detyrimi për taksën e ndërtesës, pasi vlera llogaritet mbi vlerën e ndërtesës. Rritja e çmimeve të referencës për 32 zonat kadastrale të Tiranës, shtrenjtoi automatikisht detyrimin për taksën e ndërtesës, si për bizneset dhe familjarët. Për bizneset formula e llogaritjes së vlerës së taksës së ndërtesës ku zhvillohet aktiviteti ekonomik, parashikon që taksa është 0,2% e vlerës së dyqanit, ndërsa vlera e dyqanit në Tiranë llogaritet sa dyfishi i çmimit fiskal për metër katror të apartamenteve. Bizneset në Tiranë, detyrimi vjetor për taksën e ndërtesës e paguajnë me 2 këste, ndryshe nga familjarët që paguhet çdo muaj nëpërmjet faturës së ujit të pijshëm. Afati i pagesës për këstin e parë është muaji prill dhe për këstin e dytë muaji qershor.
Rritja e detyrimit për bizneset dhe familjarët nisi zbatimin nga 1 Gushti 2023. Duke qene se bizneset kishin mbyllur pagesat për taksën e ndërtesës, detyrimi shtesë që u krijua te subjektet për periudhën nga 1 gushti deri në 31 dhjetor 2023, i quajtur dhe si kësti i tretë, u përcaktua me vendim nr.35, datë 28.03.2024 “Për disa shtesa dhe ndryshime në vendimin nr.158, datë 26.12.2019, të Këshillit Bashkiak, “Për sistemin e taksave dhe tarifave vendore në qytetin e Tiranës”, të ndryshuar të shlyhej brenda muajit Shtator 2024. “16. Në Kreun XVI “Dispozitat kalimtare dhe të fundit” shtohet neni 78/1, me përmbajtje si më poshtë vijon:
Neni 78/1 1. Përjashtimisht, detyrimet shtesë që kanë lindur si rezultat i hyrjes në fuqi të vendimit nr. 457, datë 26.07.2023, të Këshillit të Ministrave “ Për disa ndryshime në vendimin nr.132, datë 07.03.2018, të Këshillit të Ministrave “Për metodologjinë për përcaktimin e vlerës së taksueshme të pasurisë së paluajtshme “ndërtesa”, e bazës së taksës për kategori specifike, natyrën dhe prioritetin e informacionit dhe të dhënave për përcaktimin e bazës së taksës, si dhe të kritereve dhe rregullave për vlerësimin alternativ të detyrimit të taksës”, të ndryshuar, duhet të shlyhen brenda datës 30 shtator 2024.”/Monitor/",https://kohajone.com/lajme/bizneset-ankohen-per-bllokim-te-padrejte-te-llogarive-taksat-vendore-u-njoftuan-ne-e-albania/,Economy,
522,"Këmbimi valutor, me sa blihen e shiten valutat kryesore sot","Sot, 3 dhjetor 2024, në tregun valutor, dollari amerikan blihet me 89.7 lekë dhe shitet 90.8 lekë. Euro sot blihet me 93 lekë, ndërsa në shitje me 94.3 lekë. Paundi britanik sot blihet me 117.7 lekë dhe shitet me 119 lekë. Franga zvicerane këmbehet sot në blerje me 105 lekë, në shitje me 106 lekë. Dollari kanadez sot në blerje këmbehet me 66.2 lekë dhe në shitje me 67.3 lekë.",https://kohajone.com/aktualitet/kembimi-valutor-me-sa-blihen-e-shiten-valutat-kryesore-sot/,Economy,
523,"Banka e Shqipërisë e ka çuar në 6.15 miliardë euro, nivelin e rezervës valutore","Banka e Shqipërisë e ka rritur më tej nivelin e rezervës valutore gjatë gjashtëmujorit të dytë të këtij viti. Sipas BSH-së, në fund të muajit tetor, vlera e rezervës valutore arriti në vlerën 6.15 miliardë euro, në rritje me 6.3% krahasuar me tetorin e vitit 2023. Banka e Shqipërisë ndërhyn në tregun valutor për të rritur vlerën valutore dhe ruajtur stabilitetin e kursit të këmbimit euro-lek. Sipas kalendarit të ndërhyrjeve 2024, parashikohet që shuma e synuar për t’u blerë nëpërmjet ankandeve deri në fund të vitit të jetë në intervalin mes 250 milionë eurove dhe 330 milionë eurove. Rezerva valutore është instrument i rëndësishëm për të amortizuar goditje të mundshme, të lidhura si me deficitin e llogarisë korrente, ashtu edhe me nivelin e lartë të euroizimit të sektorit financiar në vend. Një nga kriteret kryesore në përcaktimin e vlerës minimale të nevojshme të rezervës valutore është arritja e një vlere të mjaftueshme për të mbuluar të paktën katër muaj importe. /j.p/ ATSH",https://kohajone.com/aktualitet/banka-e-shqiperise-e-ka-cuar-ne-6-15-miliarde-euro-nivelin-e-rezerves-valutore/,Economy,
524,Vlera e arit në Bankën e Shqipërisë arrin në rrekorde historike,"Rezerva e arit në Bankën e Shqipërisë ka arritur vlerën 277.71 milionë euro. Sipas të dhënave zyrtare të Bankës së Shqipërisë, vlera totale e metalit të verdhë gjatë muajit të kaluar, është rritur me rreth 20 milionë euro në krahasim me muajin gusht. Kjo përbën dhe vlerën më të lartë përgjatë historisë së tij në Bankën Qendrore të vendit. Kjo rritje ka ardhur si pasojë e shtimit të vlerës së tij në tregjet ndërkombëtare, pas konflikteve që po ndodhin në Lindjen e Mesme. Momentalisht, një onz ari, këmbehet mesatarisht me 2,653 dollarë në tregjet e huaja. Kjo sepse metali i verdhë konsiderohet gjithmonë si një aset i sigurt në kohë të pasigurish financiare. Ari luan një rol shumë të rëndësishëm në ekonominë e një vendi, ku më e rëndësishmja është mbrojtja kundër paqëndrueshmërisë financiare. Gjatë periudhave të pasigurisë ekonomike ose krizës financiare, investitorët shpesh drejtohen drejt arit si një aktiv strehë të sigurt. Vlera e arit ka tendencë të rritet kur investimet e tjera, të tilla si aksionet ose monedhat, po performojnë dobët. Kjo ndodh sepse ari shihet si një aktiv i qëndrueshëm, që ruan vlerën e tij edhe në kushte të trazuara ekonomike. Hamit Yzeiraj / SCAN TV",https://kohajone.com/aktualitet/vlera-e-arit-ne-banken-e-shqiperise-arrin-ne-rrekorde-historike/,Economy,
525,Çfarë do të ndodhë me pasuritë e konfiskuara?,"Brenda Qershorit 2025, qeveria parashikon që të jetë tërësisht funksionale Zyra e Rikuperimit të Aseteve, e cila do të shërbejë si Njësi Kombëtare Koordinuese dhe pikë kontakti rajonale/ndërkombëtare, duke kontribuar në përmirësimin e sekuestrimeve dhe konfiskimeve. Në dokumentin “Agjenda e reformave 2024-2027” në kuadër të instrumentit të BE, të publikuar në Fletoren Zyrtare, përcaktohet se do të aplikohet për t’u anëtarësuar në Rrjetin Evropian të Zyrave të Rikuperimit të Aseteve ose në platformat rajonale /ndërkombëtare të rikuperimit  deri dhjetor 2025. Po ashtu synohet që të paktën 50% e numrit dhe vlerës së pasurive të konfiskuara të ripërdoren (përfshi ripërdorimin social) brenda 6 muajve nga konfiskimi deri në dhjetor 2026. Sipas të dhënave zyrtare deri më 31 Dhjetor 2023 janë konfiskuar 85 asete apo pasuri të paluajtshme pa barrë ligjore financiare. Zyra e Rikuperimit të Aseteve (ZRA), do të jetë një strukturë e posaçme qendrore që do të ngrihet në  Drejtorinë e Përgjithshme të Policisë së Shtetit, e cila do të jetë përgjegjëse për procesin e gjurmimit dhe identifikimit të të ardhurave, pasurive ose përfitimeve të tjera pasurore që lindin nga një vepër penale ose veprimtari kriminale, të cilat mund ti nënshtrohen ngrirjes së përkohshme, sekuestrimit ose konfiskimit nga organet kompetente. Për sa i përket bazës ligjore, Shqipëria ka miratua ligjin i referuar si “ligji antimafia”, i cili  përmban dispozita për ripërdorimin social të pasurive të konfiskuara. Fitimet nga shitja e pasurive të konfiskuara, vlerat monetare të konfiskuara dhe të ardhurat e tjera kontribuojnë në krijimin e “fondit të konfiskimit”, një pjesë e të cilit përcaktohet si “fondi posaçëm”. “Fondi i posaçëm” shërben për qëllime të ndryshme, përfshirë dhënien e ndihmës për viktimat e krimit të organizuar dhe trafikimit, si dhe promovimin e programeve sociale për këto kategori dhe kompensimin e viktimave sipas përcaktimeve në vendimet gjyqësore. SCAN TV",https://kohajone.com/aktualitet/cfare-do-te-ndodhe-me-pasurite-e-konfiskuara/,Economy,
526,Pse projektet e reja bërthamore janë ende shumë të kushtueshme në Europë?,"Energjia bërthamore është gati të luajë një rol vendimtar në përpjekjet e Europës për dekarbonizimin dhe sigurinë e energjisë, por sfidat financiare dhe logjistike të ndërtimit të reaktorëve të rinj mbeten masive. Kostot e larta të ndërtimit, rreziqet financiare dhe mbështetja në mbështetjen e shtetit i bëjnë projekte të tilla një sfidë të frikshme për shumicën e ofruesve të shërbimeve në Europë, sipas një raporti nga S&P Global Ratings. “Ndërtimi i ri bërthamor europian është i kushtueshëm, i rrezikshëm dhe do të kërkojë fonde të konsiderueshme,” paralajmëron raporti, duke përmendur shpenzimet e jashtëzakonshme të ndërtimit bërthamor modern. Kostoja e një nate e reaktorëve të rinj të ndërtuar në Europë, e cila përjashton financimin gjatë ndërtimit, tejkalon 10 milion euro për megavat. Për një palë tipike reaktorësh europianë nën presion, kjo përkthehet në një investim deri në 50 miliardë euro, një shumë shumë përtej kapacitetit financiar të shumicës së ndërmarrjeve europiane, me përjashtim të EDF. Kostoja për ndërtimin e projekteve të reja bërthamore në Europë, “është gjithashtu rreth pesëfishi i projektit më të madh të fermave të erës në det të hapur në Organizatën për Bashkëpunim Ekonomik dhe Zhvillim”, thuhet në raport. Tensioni financiar për të ndërtuar projekte të reja bërthamore ilustrohet nga përvoja e EDF, pasi gjigandi francez i energjisë menaxhoi njëkohësisht ndërtimin e dy projekteve në shkallë të gjerë, Hinkley Point C në Mbretërinë e Bashkuar dhe Flamanville në Francë. Tejkalimet e kostos dhe vonesat në këto projekte gërryen vlerësimin e kreditit të EDF dhe nënvizuan “rritje të ekzekutimit dhe rreziqeve të paparashikuara” të qenësishme në projektet bërthamore, sipas raportit. Për shoqëritë europiane, shpenzimet e larta kapitale të ndërtimit bërthamor “zakonisht shtrijnë bilancet e korporatave” dhe kërkojnë garanci afatgjata të të ardhurave për të siguruar stabilitet financiar, paralajmëron S&P Global. Pavarësisht kostove të larta, energjia bërthamore ofron avantazhe të dallueshme, veçanërisht në kontekstin e krizës energjetike të Europës pas pushtimit të Ukrainës nga Rusia. Ndërsa BE-ja ishte shumë e varur nga gazi rus përpara vitit 2022, uraniumi lënda e parë për energjinë bërthamore vjen nga një bazë furnizuese më e qëndrueshme dhe e larmishme, duke reduktuar dobësitë gjeopolitike. Uzinat bërthamore prodhojnë gjithashtu energji elektrike të qëndrueshme, me karbon të ulët, duke siguruar prodhim të qëndrueshëm për të balancuar ndërprerjen e burimeve të rinovueshme si era dhe dielli. Bashkimi Europian mbështetet në energjinë bërthamore për rreth 20% të prodhimit të tij të energjisë elektrike dhe 15% të kapacitetit të tij të fortë. Siç vë në dukje raporti: “projektet e reja të ndërtimit janë thelbësore në Europë për të ruajtur pjesën e bërthamës në rreth 20% në përzierjen e energjisë dhe për të plotësuar pjesën në rritje të burimeve të rinovueshme.” Klasifikimi i Parlamentit Europian i bërthamës si një teknologji “e gjelbër” sipas Taksonomisë së BE-së për aktivitete të qëndrueshme forcon apelin e tij për investime duke lehtësuar aksesin në financim të qëndrueshëm. Me reaktorin mesatar në Europë tani 40 vjeç, shumë impiante janë planifikuar të çmontohen deri në vitin 2040. Zëvendësimi në kohë i këtyre reaktorëve është thelbësor për të shmangur një mungesë në furnizimin me energji elektrike, veçanërisht kur kërkesa për energji rritet. Elektrifikimi i industrive dhe rritja e nevojave për energji të qendrave të të dhënave që vlerësohet të rrisë kërkesën e rrjetit me 10-15 teravat-orë në vit, e bën edhe më të fortë rastin për burimet e energjisë elektrike të qëndrueshme dhe të dekarbonizuara, si ato bërthamore. Kostoja e madhe e ndërtimit bërthamor kërkon përfshirje të fortë të shtetit. Asnjë ndërmarrje evropiane nuk mund të ndërmarrë aktualisht projekte të tilla pa mekanizma të mbështetur nga qeveria, vë në dukje raporti, duke shtuar se “të gjithë mekanizmat aktualë të financimit të parashikuara për ndërtimet e reja bërthamore përfshijnë mbështetjen e fortë të taksapaguesve ose konsumatorëve”. Këta mekanizma përfshijnë huatë shtetërore të subvencionuara, modelet e bazës së aseteve të rregulluara (RAB) dhe kontratat për diferencën (CfDs), të cilat ndihmojnë në shpërndarjen e kostove dhe në zbutjen e rreziqeve financiare. Shembuj të projekteve bërthamore të mbështetura nga shteti janë të shumtë. Në Republikën Çeke, qeveria ka partnerizuar me KHNP të Koresë për të zhvilluar reaktorë të rinj, duke përfshirë Dukovany 5, me financim të lehtësuar përmes mekanizmave shtetërorë. Në mënyrë të ngjashme, planet ambicioze të Polonisë për deri në gjashtë reaktorë, të mbështetur nga huatë shtetërore dhe financimi ndërqeveritar, synojnë të forcojnë pavarësinë e saj energjetike dhe objektivat e dekarbonizimit. Në Sllovaki, një reaktor i sapopërfunduar, Mochovce 3, filloi funksionimin në fund të vitit 2023, duke shtuar kapacitetin bërthamor të vendit. Në Francë, EDF planifikon të vërë në punë midis gjashtë dhe 14 reaktorë të rinj, me një kapacitet prej 10-24 gigavat, nga fundi i viteve 2030. Megjithatë, nuk janë marrë vendime përfundimtare për investime, dhe mungesa e planeve të qarta financimi nënvizon sfidat e ardhshme. Por, raporti paralajmëron se edhe me modelet inovative të financimit, barra financiare e projekteve bërthamore mbetet e konsiderueshme. Raporti sugjeron se rikomisionimi i reaktorëve të mbyllur së fundmi mund të ofrojë një alternativë më të shpejtë dhe më pak të kushtueshme për ndërtimin e reaktorëve të rinj. Kjo qasje është në shqyrtim në Belgjikë  siç u vu re së fundmi nga operatori i sistemit Elia në studimin e tij 2036–2050 dhe Spanjë, por përballet me pengesa të rëndësishme politike dhe rregullatore në vende si Gjermania, ku opozita publike dhe qeveritare mbetet e fortë. Raporti i S&P Global theksoi dualitetin e energjisë bërthamore si një zgjidhje jetike për nevojat energjetike të kontinentit dhe si një sipërmarrje monumentale që shtrin kapacitetin e ndërmarrjeve dhe qeverive. Kostot e larta, afatet e gjata kohore dhe mbështetja në mbështetjen e qeverisë sfidojnë projekte të reja, edhe pse reaktorët e vjetëruar kërkojnë zëvendësime urgjente. Rikomisionimi i impianteve të vjetra ofron një alternativë të mundshme, por përballet me pengesa politike. Vende si Franca dhe Polonia po avancojnë planet, megjithatë vonesat në vendimet për investime zbulojnë rrugën e pjerrët përpara. E ardhmja bërthamore e Europës do të varet nga modelet inovative të financimit dhe nga mbështetja e fortë e shtetit për të balancuar kostot me rolin e saj jetik në tranzicionin energjetik. SCAN TV",https://kohajone.com/aktualitet/pse-projektet-e-reja-berthamore-jane-ende-shume-te-kushtueshme-ne-europe/,Economy,
527,"Shpallja e Pavarësisë, Banka e Shqipërisë publikon serinë e monedhave numizmatike","Në 28 Nëntor 1912, Shqipëria shpalli Pavarësinë e saj. Më 28 Nëntor 1912, përfaqësues nga të gjitha krahinat shqiptare me në krye Ismail Qemal Bej Vlorën, ngritën Flamurin Kombëtar në Vlorë, duke shpallur Pavarësinë e Shqipërisë nga Perandoria Osmane. Pas afro pesë shekujsh pushtimi, ky akt historik çliroi vendin duke i hapur rrugë ndërtimit të shtetit të pavarur dhe institucioneve kombëtare, përfshirë strukturat monetare dhe bankare. Pas shpalljes së Pavarësisë së Shtetit Shqiptar, një nga kujdeset parësore të qeverisë shqiptare të kryesuar nga Ismail Qemal Bej Vlora ishte ngritja e një banke emetimi dhe krediti në Shqipëri, e cila ta zhvillonte veprimtarinë në përputhje me normat e bankave kombëtare të shteteve evropiane. Ismail Qemali e konceptonte Bankën Kombëtare si institucion financiar, i cili duhej të synonte në radhë të parë zhvillimin ekonomik të vendit, kurse fitimin ta realizonte nëpërmjet zhvillimit ekonomik dhe stabilizimit të shtetit të pavarur shqiptar. Jo më kot, bankën kombëtare të themeluar një vit pas pavarësisë, ai e ka cilësuar si “…e dyta fitore pas lirisë”. Në përkujtim të kësaj dite të lavdishme, në vitin 2012, Banka e Shqipërisë emetoi serinë e monedhave përkujtimore me tematikë “100-vjetori i Shpalljes së Pavarësisë”, të cilat përmbajnë simbole të kësaj ngjarjeje historike: portretin e Ismail Qemalit, Deklaratën e Shpalljes së Pavarësisë, shqiponjën dykrenare të flamurit të ngritur më 28 Nëntor 1912 dhe dy duar të bashkuara, simbol i Besëlidhjes Shqiptare të vitit 1878. BSH-ja njofton se, monedhat janë të disponueshme për shitje në Dyqanin e Muzeut të Bankës së Shqipërisë. /a.f/ ATSH",https://kohajone.com/aktualitet/shpallja-e-pavaresise-banka-e-shqiperise-publikon-serine-e-monedhave-numizmatike/,Economy,
528,"Pranimi në SEPA, testimi i sistemit të transfertave në euro nis në janar 2025","Pas vendimit për anëtarësimin e Shqipërisë në zonën e pagesave SEPA, duhen gjashtë muaj kohë për zbatimin praktik. Zëvendës guvernatorja e Bankës së Shqipërisë, Natasha Ahmetaj, tha në intervistën e saj në Scan TV se nuk është e thënë që hyrja në system të mos bëhet më shpejt. Madje sipas saj kjo është plotësisht e mundur. Ajo bëri të ditur se testet teknike për këtë do të nisin që në janar 2025. “Sipas rregullores së SEPA-s, të gjitha bankat, ose operatorët e sistemit të pagesave në Shqipëri janë të detyruara që Brenda 6 muaj nga data e pranimit në SEPA, të jenë gati për të ofruar shërbimin. Kjo nuk do të thotë se duhet të presësh 6 muaj për të hyrë në këtë lloj shërbimi, sepse ne kemi banka që kanë norma të mëdha europiane dhe rrjedhimisht mund të jenë më herët gati. Kemi planifikuar që në muajin janar do bëjmë disa testime, me 3-4 banka, që mendojmë se janë gati”, deklaroi Ahmetaj.",https://kohajone.com/aktualitet/pranimi-ne-sepa-testimi-i-sistemit-te-transfertave-ne-euro-nis-ne-janar-2025/,Economy,
529,Deutsche Welle: Ekonomia gjermane në prag të recesionit,"Indeksi Ifo është barometri më i rëndësishëm i biznesit në Gjermani. Ai mat nivelin e optimizmit dhe pesimizmit në lidhje me pritjet e biznesit. Tani ky indeks përkeqësohet. Pas një përmirësimi afatshkurtër në tetor të këtij viti, parashikimi i drejtuesve kryesorë të kompanive gjermane u përkeqësua sërish në nëntor. Indeksi ibiznesitifo ra në nëntor në krahasim me një muaj më parë – nga 86.5 pikë në 85.7. Këtë e ka bërë të ditur Instituti ifo nga Mynihu pas një sondazhi të kryer me rreth 9000 drejtues të kompanive gjermane. Pas katër rënieve të njëpasnjëshme (nga qershori në shtator), indeksi ifo është rritur në tetor. Por tani prapë ka rënë dhe drejtuesit e kompanive me skepticizëm e shohin perspektivën e bizneseve të tyre, pra perspektivat e biznesit në muajt e ardhshëm. “Ekonomisë gjermane i mungon forca”, kështu i përmblodhi presidenti i ifo-s, Clemens Fuest, rezultatet e sondazhit aktual. Disponimi në sektorin e shërbimeve u përkeqësua ndjeshëm, po ashtu edhe në kompanitë e industrisë. Arsyeja është rënia e numrit të porosive. Vazhdimi i krizës
Një seri e tërë sinjalesh ekonomike çojnë në konstatimin se akoma nuk ka rrugëdalje të qartë nga kriza në Gjermani. Të dhënat e fundit për zhvillimin ekonomik (nga java e kaluar) zbuluan se ekonomia gjermane u rrit me vetëm 0.1% në tremujorin e verës 2024. Por në tremujorin e dytë dhe të parë ekonomia ka rënë me 0.3% dhe 0.2 për qind. Ekspertët flasin për një recesion teknik pas dy tremujorësh negativë radhazi. Një tjetër indeks i rëndësishëm i zhvillimit ekonomik, ka rënë ndërkohë në nivelin më të ulët në nëntë muajt e fundit – i ashtuquajturi “Indeksi i blerjes”. Kriza edhe në industrinë e ndërtimit
Shqetësim mbretëron edhe në sektorin e ndërtimit, sidomos pas të dhënave të sapo publikuara për punimet e porositura në periudhën në vijim. Pas një rritje të numrit të vendeve të punës në gusht, kërkesa për shërbime të ndërtuesve ra sërish ndjeshëm në shtator. Krahasuar me një muaj më parë, vëllimi i marrëveshjeve të dakorduara ra me 12.4%, njoftoi Zyra Federale e Statistikave. Kur merren parasysh tre tremujorët e parë të vitit 2024, krahasuar me të njëjtën periudhë të vitit të kaluar, ndërtimtaria në Gjermani regjistroi një minus prej 2 për qind. Në raportin e saj mujor, banka qendrore gjermane (Bundesbank) supozon se ndërtimtaria mund të jetë një nga sektorët që do të vazhdojë të pengojë zhvillimin e ekonomisë, pra PBB-së.
“Kostot ende të larta të financimit, pasiguria e theksuar ekonomike dhe politike vazhdojnë të kenë ndikim negativ në investimet, e rrjedhimisht në kërkesën për shërbime ndërtimi”. Pritet që pas fitores së Donald Trump në zgjedhjet presidenciale në SHBA, ekonomia gjermane të përballet me sfida edhe më të mëdha. Trump gjatë fushatës zgjedhore ka bërë të ditur se planifikon të vendosë tarifa ndëshkuese për importet nga Evropa. Pikërisht Gjermania, si kampione evropiane e eksporteve, është ajo që mund të vuajë veçanërisht për shkak të një politike të tillë të izolimit ekonomik. Parashikimet pesimiste
Kjo është edhe arsyeja pse pesimizmi i ekonomistëve gjermanë nuk është befasues. Nuk është ndonjë çudi që ekonomistët hezitojnë nga fitorja e Donald Trump, sepse ai do të insistojë në mbrojtjen e ekonomisë amerikane dhe kërcënon me dogana ndëshkuese për importet. E një kërcënim serioz është edhe kriza qeveritare në Gjermani, sepse qeveria aktuale nuk ka mbështetje në Bundestag. Së shpejti në Gjermnai priten zgjedhjet e parakohshme. DW",https://kohajone.com/aktualitet/deutsche-welle-ekonomia-gjermane-ne-prag-te-recesionit/,Economy,
530,Vodafone Albania Ndez Rrjetin me 5G,"Vodafone Albania Ndez Rrjetin me 5G Vodafone Albania ka siguruar spektrin e ri 5G në brezat e frekuencave 3400-3800 MHz në ankandin e fundit të zhvilluar nga Autoriteti i Komunikimeve Elektronike dhe Postare (AKEP), çka do të përmirësojë kapacitetet ekzistuese të rrjetit tonë celular, duke ofruar lidhje më të shpejtë dhe shumë të përgjegjshme për klientët, si dhe do të hapë rrugën për aplikacione inovative në të ardhmen. Licenca e re e spektrit është e vlefshme deri në vitin 2039. Eksperienca e Vërtetë 5G Vodafone Albania ka qenë operatori i parë që prezantoi përvojën e vërtetë 5G në Shqipëri pesë vjet më parë. Sigurimi i spektrit në brezat 3400-3800 MHz do të na japë mundësinë të shfrytëzojmë plotësisht avantazhet e 5G-së me shpejtësi të lartë, duke përmbushur kërkesat e klientëve tanë, si ato aktuale, edhe ato të së ardhmes. Kjo risi do të zhvillojë potencialin e plotë të aplikacioneve dhe teknologjive të ndryshme, duke përfshirë robotikën e kontrolluar në distancë. Në Shqipëri, Vodafone krenohet me një rrjet të shkëlqyer celular, i cili vazhdon të zgjerohet bashkë me bazën e klientëve tanë. Kompania zhvillon, rrit dhe investon në rrjetin e saj, bazuar në përdorimin dhe përvojën e klientëve, duke mundësuar përdorimin optimal të pajisjeve kudo dhe kurdo. Eksperienca 5G do të prezantohet fillimisht në qytetet kryesore të Tiranës dhe Durrësit, me zgjerim të mëtejshëm të planifikuar për qytete të tjera deri në vitin 2025. Ajo do të jetë e aksesueshme menjëherë për smartfonët e përshtatur për përdorimin e 5G dhe në varësi të përditësimit 5G të sistemit IoS dhe Android në Shqipëri. Vodafone Albania, përmes markës së saj Vodafone, është pjesë e rrjetit më të gjerë 5G në Evropë dhe lider në tregun e IoT. Për më shume informacion rreth Eksperiencës së Vërtetë 5G nga Vodafone Albania klikoni në https://home.vodafone.al/5G. Rreth Vodafone Vodafone është një kompani lider e telekomunikacionit në Evropë dhe Afrikë. Ne ofrojmë shërbime celulare dhe fikse për mbi 330 milionë klientë në 15 vende (përjashton Italinë që mbahet si një operacion i ndërprerë nën Vodafone Group), bashkëpunojmë me rrjete celulare në 45 vende të tjera dhe kemi një nga platformat më të mëdha të IoT në botë. Në Afrikë, bizneset tona të teknologjisë financiare shërbejnë gati 83 milionë klientë në shtatë vende – duke menaxhuar më shumë transaksione se çdo ofrues tjetër. Qëllimi ynë është të lidhim për një të ardhme më të mirë duke përdorur teknologjinë për të përmirësuar jetët, bizneset dhe për të ndihmuar në përparimin e shoqërive të qëndrueshme dhe gjithëpërfshirëse. Ne jemi të përkushtuar për të reduktuar ndikimin tonë mjedisor për të arritur emetimet zero deri në vitin 2040. Për më shumë informacion, ju lutemi vizitoni www.vodafone.com, ndiqni na në X në @VodafoneGroup, ose lidheni me ne në LinkedIn në www.linkedin.com/company/vodafone.",https://kohajone.com/aktualitet/vodafone-albania-ndez-rrjetin-me-5g/,Economy,
531,"Për 10 muaj, mbi 16 mijë mjete të importuara nga Korea në Shqipëri","Importi i makinave në Shqipëri vijon të jetë në shifra rritëse nga muaji në muaj. Referuar të dhënave të Open Data të Drejtorisë së Përgjithshme të Shërbimeve Rrugore, në total në periudhën Janar-Tetor të këtij viti, janë regjistruar 84,486 makina, ku 70,635 janë autovetura. Mjetet të cilat janë regjistruar për herë të parë, më shumë kryesojnë në muajin korrik me rreth 10,700 makina. Por nga cilat shtete kryeson importi i tyre? Makinat koreane kryesojnë përsa i përket importit duke u renditur të parë dhe në harkun kohor të 10 muajve të këtij viti janë regjistruar në total mbi 16 mijë makina. Italia është shteti i dytë nga të cilat importojmë më shumë makina me mbi 15 mijë dhe më pas Gjermania me 14,800 mjete. Kryeqyteti mban numrin më të lartë të regjistrimeve për herë të parë me 35.600 mjete, ndërsa Durrësi renditet i dyti me rreth 13.400 makina. Sipas të njëjtave të dhëna, mjete të regjistruarta sipas tipit të pronarit, rreth 78% janë individë ata të cilët importojnë dhe rreth 22% janë subjekte. Ndërkohë sipas moshës së makinave, kryesojnë makina të importuara që janë 9-15 vite të cilat zënë rreth 53% të totalit. scan tv",https://kohajone.com/aktualitet/per-10-muaj-mbi-16-mije-mjete-te-importuara-nga-korea-ne-shqiperi/,Economy,
532,"Bankat arkëtuan 70 mld lekë nga interesat – Shpenzimet për depozitat, shumëfish më të larta se vitin e kaluar","Deri në fund të 2024-ës, fitimet e bankave nga interesat pritet të tejkalojnë rekordin e vitit të kaluar. Të dhënat zyrtare nga Banka e Shqipërisë tregojnë se të ardhurat bruto nga interesat arritën në 70 miliardë lekë në fund të nëntëmujorit, gati 10 miliardë lekë më shumë se vitin e kaluar. Të ardhurat bruto të siguruara nga interesat kanë pësuar një rritje drastike me 51% në krahasim me tremujorin e dytë. Për sa i përket fitimit neto të bankave nga interesat, ai rezulton në 56 miliardë lekë, rreth 10.4% më i lartë se në të njëjtën periudhë të vitit të kaluar. Pavarësisht këtij bilanci afatshkurtër pozitiv, në krahasim me fundin e 2023-it, të ardhurat bruto dhe neto nga interesat e kredive, të investimeve në tituj qeveritarë, si bono thesari dhe obligacione, por edhe nga interesat e mbledhura në forma të tjera, janë tepër të ulëta. Dhjetori i vitit të kaluar shënoi rekord për sa i përket fitimeve të bankave nga interesat, ku konkretisht u mblodhën 83 miliardë lekë bruto. Megjithatë, duke parë trendin aktual, deri në fund të vitit pritet që të tejkalohet shuma e interesave të mbledhura në 2023-in. Në krahasim me të ardhurat e siguruara nga interesat, mund të thuhet se të ardhurat e mbledhura jo nga interesat janë në një shumë më të vogël. Sipas statistikave të publikuara nga Banka Qendrore, rreth 16 miliardë lekë ishte fitimi i bankave jo nga interesat. Nga ana tjetër, shpenzimet për interesa kanë qenë shumëfish më të larta se periudha korrik-shtator 2023. Konkretisht, shpenzimet e realizuara për t’i paguar qytetarëve interesat e depozitave të tyre, por jo vetëm, arritën në 14 miliardë lekë në tremujorin e tretë, duke regjistruar kështu një rritje me thuajse 43%.",https://kohajone.com/aktualitet/bankat-arketuan-70-mld-leke-nga-interesat-shpenzimet-per-depozitat-shumefish-me-te-larta-se-vitin-e-kaluar/,Economy,
533,Verërat shqiptare prezantohen në edicionin e 3-të të Panairit “Wine Vision by Open Balkan 2024”,"“Confluence of Culture” është tema e stendës prezatuese të Shqipërisë, vendosur në krah të Maqedonisë së Veriut dhe Serbisë, nisur nga bashkëpunimi rajonal midis vendeve të Ballkanit të Hapur. Shqipëria përfaqësohet në Panairin “Wine Vision by Open Balkan 2024”, në Serbi, me  Agjencinë Kombëtare të Turizmit. Në ditën e parë të Panairit, morën pjesë në ceremoninë e hapjes, ministrja e Bujqësisë dhe Zhvillimit Rural Anila Denaj, drejtoresha e përgjithshme e Agjencisë Kombëtare të Turizmit, Zana Çela dhe ambasadori i Shqipërisë në Serbi, Bardhyl Canaj, të cilët vizituan nga afër stendat e bizneseve shqiptare pjesëmarrëse në këtë panair. Në një njoftim për shtyp AKT bën të ditur se, mbi 800 verëra nga Serbia, Shqipëria dhe Maqedonia e Veriut do të garojnë në Konkursin e Open Balkan Wine Trophy 2024. Në Panairin “Wine Vision by Open Balkan 2024” prezantohen varietete të shumëllojshme vere dhe produkte të tjera ushqimore në 650 stenda, të tëra për t’u eksploruar. /r.e/",https://kohajone.com/aktualitet/vererat-shqiptare-prezantohen-ne-edicionin-e-3-te-te-panairit-wine-vision-by-open-balkan-2024/,Economy,
534,"Kursi i këmbimit valutor, ja me sa blihen e shiten monedhat e huaja sot","Euro vijon Këmbimi valutor 23 nëntor/ Me sa blihen e shiten dollari dhe euro, çfarë ndodh me monedhat e tjera Në tregun e këmbimit valutor shqiptar sot një dollar do blihet me 93.2 lekë dhe do shitet me 94.7 lekë. Ndërkohë monedha evropiane euro do blihet me 97.8 lekë dhe do shitet me 98.5 lekë. Franga zvicerane sot në tregun shqiptar do blihet me 104.6 lekë dhe do shitet me 105.6 lekë. Ndërsa paundi britanik do blihet me 117.2 lekë dhe do shitet me 118.4 lekë.",https://kohajone.com/aktualitet/kursi-i-kembimit-valutor-ja-me-sa-blihen-e-shiten-monedhat-e-huaja-sot/,Economy,
535,"Këmbimi valutor, me sa blihen e shiten monedhat e huaja ditën e sotme","Sot, 22 nëntor, dollari amerikan blihet me 92.6 lekë dhe shitet 93.7 lekë. Euro sot blihet me 97.8 lekë, ndërsa në shitje me 98.4 lekë. Paundi britanik sot blihet me 117 lekë dhe shitet me 118 lekë. Franga zvicerane këmbehet sot në blerje me 104.6 lekë, në shitje me 105.2 lekë. Dollari kanadez sot në blerje këmbehet me 66.2 lekë dhe në shitje me 67.2 lekë.",https://kohajone.com/aktualitet/kembimi-valutor-me-sa-blihen-e-shiten-monedhat-e-huaja-diten-e-sotme/,Economy,
536,"FMN: Ekonomia shqiptare rritje pozitive, por ka sfida të konsiderueshme përpara","Në Shqipëri, në përfundim të bisedimeve me autoritetet përgjatë 10 ditëve të fundit, misioni i Fondit Monetar ndërkombëtar, vlerësoi pozitivisht ecurinë e ekonomisë shqiptare. Sipas drejtueses së misionit Anke Weber “ecuria është rikthyer e fortë, e mbështetur nga politika të kujdesshme makroekonomike. Prodhimi tani është shumë më i lartë se tendenca e tij para pandemisë falë një sektori turistik në lulëzim. Politikat e kujdesshme fiskale kontribuan në një reduktim të dukshëm të borxhit publik, ndërkohë që politika monetare proaktive, rënia e çmimeve globale të mallrave dhe mbiçmimi i lekut kanë lehtësuar disinflacionin”, deklaroi zonja Weber. Fondi Monetar parashikon “një rritje reale të PBB-së prej 3.6 për qind në Shqipëri këtë vit, ndër më të lartat në Evropë. Rritja në periudhën afatmesme pritet të mbetet e qëndrueshme, në rreth 3½ për qind, ndërkohë që rreziqet ndaj perspektivës janë gjerësisht të balancuara”. Misioni vlerësoi rritjen e prodhimit dhe uljen e borxhit publik. Megjithatë, sipas Fondit Monetar “pavarësisht nga tabloja optimiste makroekonomike, ka sfida të konsiderueshme strukturore”, duke vënë në dukje faktin se Prodhimi i Brendshëm Bruto për frymë në Shqipëri, është vetëm sa rreth një e katërta e niveleve të BE, ndërkohë që vendi është prekur nga plakja e shpejtë dhe migrimi. Po ashtu, vlerësohet se “pavarësisht përparimit të konsiderueshëm, mangësitë në qeverisje përbëjnë pengesa për mjedisin e biznesit”. Sa i takon sistemit financiar, misioni i FMN-së vëren se “rreziqet sistematike duken gjerësisht të përmbajtura, ka disa xhepa cenueshmërie, duke përfshirë rritjen e shpejtë të kreditimit për sektorin e pasurive të paluajtshme”. Sipas misionit të FMN-së “tani është koha e duhur për të avancuar më tej në reformat e fokusuara në rritjen e produktivitetit duke nxitur integrimin në zinxhirët globalë të vlerës, duke hequr barrierat ndaj rritjes së fortë, si stimujt e taksave shtrembëruese, duke rritur aksesin në financa dhe duke përmirësuar arsimin dhe trajnimin”. Fondi Monetar vlerëson se “vazhdimësia e investimeve në infrastrukture, krahas reformave të qeverisjes janë prioritetet kryesore” ndërsa vë në dukje se “zbatimi me sukses i kësaj axhende të thellë reformash do të siguronte që Shqipëria të jetë gati për të konkurruar në tregun e përbashkët, kur të anëtarësohet përfundimisht në BE”. /VOA/",https://kohajone.com/kryesore/fmn-ekonomia-shqiptare-rritje-pozitive-por-ka-sfida-te-konsiderueshme-perpara/,Economy,
537,Spartak Ngjela: Të miratohet me ligj që paga minimale të jetë 1 mijë euro,"Nga Spartak Ngjela- Shqiptarët po vijojnë të largohen drejt Perëndimit për emigracion akonomik. Ata janë të trembur nga niveli i ulet i jetesës që u imponohet në Shqipëri. I. Dhe shqiptarët sot, pikërisht me këtë motiv, janë larguar e po largohen nga Shqipëria. Sigurisht që ata ndihen të fyer që po largohen nga atdheu i dashur, por këtë e kanë nevojë për jetën, sepse gjendja ekonomike në Shqipëri nuk i përkrah për një jetë me mirëqenie ekonomike. Dhe kjo, sigurisht që është morale, sepse jeta në thelb është kërkesë për siguri ekonomike. Por, pikërisht për këtë, çfarë po ndodh në një vend si Shqipëria ku paga minimale është 40 mijë lek? Dhe tani dihe se, është kjo pagë kaq ulët që po e rrit shumë kërkesën për largim e shqitarëve nga Shqipëria . Varfëria e imponuar po i detyron shqiptarët sot të largohen nga Shqipëria. Dhe kjo nuk është vepër vetëm e paaftësisë së kësaj qeverie, sepse kjo gjendje ekonomike është sot një proces 30 vjeçar që po vijon. Zotërinj, varfëria ekstreme është gjëmë për një shoqëri! II. Prandaj sot është një e vërtetë absolute që varfëria është arsyeja psikologjike që shqiptarët po ikën nga Shqipëria për të gjetur mirëqenien ekonomike, por duhet ta theksojmë se këta të emigruar larg Shqipërisë, në fakt, kanë  humbur lirinë shpirtërore. Por, a mund të ketë lumturi pa lirinë shpirtërore! Askund nuk është më mirë se në atdheun tënd. Por është psikoza e varfërisë që përmendëm, e cila i shtyn individët ta kërkojnë fatin në dhé të huaj, sepse varfëria e imponuar në Shqipëri për ta është e padurueshme. Dhe sigurisht që kjo varfëri është e imponuar. Prandaj dhe shqiptari ka emigruar në Perëndim masivisht. Dhe atje kuptohet se ai e ka humbur jetën aktive, miqësinë shqiptare të krijuar që nga lindja; ka humbur fisin dhe psikologjinë shqiptare; dhe nuk e përdor dot gjuhën shqipe. Dhe shqiptatët e emigruar e ndiejnë së brendshmi këtë, se kanë një ngërç nëpër biseda, por von e kuptojnë që, të gjithë këtë vakum shpirtëror ua ka sjellë mungesa e komunikimit në gjuhën shqipe, pasi janë larguar nga atdheu i tyre.. Dhe këtë e vuajnë. Por, sikurse e thashë, është varfëria ekstreme në Shqipëri që po i shtyn shqiptarët për të kërkuar punë në Perëndim. Dhe ky është shkaku. Po varfëria e rëndë ngase vjen në Shqipëri? Kjo varfëri është vepër e paaftësisë së të gjitha qeverive që kanë kaluar në këta 30 vitet e fundit në Shqipëri. III. Po psikologjia e largimit të shqiptarëve nga Shqipëria, a do të vijojë? Për t’i dhenë përgjigje kësaj pyetjeje na duhet të theksojmë se largimi i shqiptarëve nga Shqipëria, nuk është një motiv i përgjithshëm si dobësi e mendjes njerëzore. Jo, kjo nuk është dobësi, por është nevojë ekstreme për mbajtjen e familjes larg një varfërie të drobitur. Sepse kjo është një varfëri që  të heq mundësitë e jetës familjare, që ajo të vijojë në një normalitet ekonomik. Prandaj… Në këtë raste na duhet ta theksojmë që çështjen e largimit aktual të shqiptarëve nga Shqipëria e kemi për faktin se në Shqipëri rrogat janë ende të ulta. Dhe kjo është arsyeja ekonomike, e cila është edhe një arsye morale. IV. Shqiptarët e dinë që në Perëndim paguhet shumë më mirë se ne Shqipëri, ja, ky është fakti i vërtetë që i detyron ata të largohen nga Shqipëria. Po arsyeja ekonomike, a mund të rregullohet në funksion të rrogave të cilat sot në Shqipëri janë 40 mijë lek në muaj? Jo, me këto rroga nuk mund të mendohet jeta familjare. Por, a mund të vendoset me ligj që minimumi  pagës në Shqipëri të jetë 100 mijë lek? Ja, kjo është pyetja kryesore që duhet të ngrihet përpara qeverisë shqiptare sot. A është në gjendje aftësie kjo qeveri që t’i çojë rrogat me ligj në minimumin prej 100 mijë lek, domethënë në 1000 euro në muaj? Të gjitha mundësitë janë, por qeveria Rama nuk po kuptohet se përse nuk e ngre minimumin me ligj deri në 1000 euro në muaj, për pagën minimale të  shqiptarëve. E pra, pse nuk i ngre pagat deri në këtë limit? Mund të ketë edhe arsye të tjeta, por ne kemi të drejtë të dyshojmë dhe të pyesim: mos ndoshta kryeministri i Shqipërisë Rama sot e ka si motiv dëbimin e shqiptarëve nga Shqipëria?! Ja, kjo është pyetja thelbësore përballë krizës që po kalon sot Shqipëria.",https://kohajone.com/ekonomi/spartak-ngjela-te-miratohet-me-ligj-qe-paga-minimale-te-jete-1-mije-euro/,Economy,
538,"Green Building, një jetesë dhe komunitet i qëndrueshëm","Vlora Marina, i pari projekt në Shqipëri që merr certifikimin EDGE në projektim Vlora Marina, projekti që do të realizohet në qendër të qytetit të Vlorës është projekti i parë i vlerësuar nga IFC dhe World Bank Group me certifikimin EDGE Design Stage për një kompleks rezidencial të një formati urban mix. EDGE (Excellence in Design for Greater Efficiencies) është i njohur si një sistem global certifikimi që i referohet qëndrueshmërisë mjedisore dhe ndërtimeve të njohurasi “Green Building”, një vlerësim që jepet si në fazë projekti ashtu edhe pas realizimit të tij. Vlora Marina është vlerësuar për projektin bazuar në eficencën e energjisë elektrike, kursimin e burimeve ujore dhe përdorimin e materialeve që reduktojnë emetimin e karbonit në mjedis. Menaxheri i projektimit Flori Durmishi thotë se ky certifikim është i një rëndësie të veçantë si për rezidentët ashtu edhe për qytetin e Vlorës. “Nëpërmjet këtij certifikimi, Vlora Marina ka dëshmuarangazhimin e saj për t’i sjellë vendit dhe Vlorës një projekt me standarde ndërkombëtare e inovatore projektimi dhe ndërtimi. Ky certifikim në fazën fillestare të projektit është një vlerësim shumë i veçantë për Vlora Marinën që jepet nga IFC , anëtari World Bank Group, nëpërmjet Sintali, një kompani e akredituar për të vlerësuar performancën mjedisore, qëndrueshmërinë dhe zbatimin e praktikave miqësore me mjedisin në projekte ndërtimore. Kompania analizon dhe vlerëson në bazë të disa kritereve efikasitetin e sistemit të përdorimit të burimeve të energjisë elektrike, të ujit, ventilimit apo termoizolimit si dhe materialet e përdorura në ndërtimin e godinave. Vlerësimi bëhet në tretipologji, ku Vlora Marina është vlerësuar me Nivelin 1 për 114 modele apartamentesh, përkursim të energjisë elektrike deri në 24%, kursim të ujit në 33% dhe reduktim të emetimit të karbonit në nivelin 42%”, vijoi më tej Durmishi. Sipas Z. Durmishi, të gjithë këto parametra dhe ky certifikim nënkuptojnë një jetesë në një godinë e komunitet të qëndrueshëm dhe pro mjedisit, duke sjellë përfitime si për blerësit ashtu edhe përqytetin. Përfitimet për blerësit: Kosto më të ulëta të shërbimeve: Projektet me efikasitet energjetik reduktojnë faturat e energjisë elektrike dhe ujit. Mjedis më të shëndetshëm për të jetuar: Materialet e qëndrueshme dhe cilësia më e mirë e ajrit përmirësojnë mirëqënien e banorëve. Vlerë të shtuar të pronës: Ndërtesat e gjelbra të certifikuara kanë vlerë më të lartë të rishitjes dhe kërkesë në treg. Stil i qëndrueshëm jetese: Blerësit kontribuojnë në ruajtjen e mjedisit duke jetuar në një ndërtesë të certifikuar. Përfitimet për qytetin e Vlorës: Mbrojtja e mjedisit: Emetimi i reduktuar i karbonit dhe kursimi i ujit kontribuojnë në një të ardhme të gjelbër të Vlorës Rritja ekonomike: Tërheqja e banorëve dhe investitorëve të ndërgjegjshëm për mjedisin, duke promovuar turizmin e qëndrueshëm dhe zhvillimin urban. Njohja dhe Reputacioni: Rendit Vlorën si një qytet eko-miqësor, duke rritur reputacionin e saj global.",https://kohajone.com/aktualitet/green-building-nje-jetese-dhe-komunitet-i-qendrueshem/,Economy,
539,"Këmbimi valutor, me sa shiten e blihen monedhat e huaja sot","Sot, 19 nëntor 2024, dollari amerikan blihet me 92.3 lekë dhe shitet 93.6 lekë. Euro sot blihet me 97.8 lekë, ndërsa në shitje me 98.4 lekë. Paundi britanik sot blihet me 116.5 lekë dhe shitet me 117.8 lekë. Franga zvicerane këmbehet sot në blerje me 104 lekë, në shitje me 105 lekë. Dollari kanadez sot në blerje këmbehet me 65.5 lekë dhe në shitje me 67 lekë.",https://kohajone.com/aktualitet/kembimi-valutor-me-sa-shiten-e-blihen-monedhat-e-huaja-sot-3/,Economy,
540,Mazniku për buxhetin e vitit 2025: Digjitalizim të shërbimeve vendore dhe grant bazuar në performancë,"Ministri i Shtetit për Pushtetin Vendor, Arbjan Mazniku thotë se buxheti për pushtetin vendor është vlerësuar në 89.8 miliardë lekë. Ai tha se sot jemi 50% më shumë shpenzime nga buxheti për bashkitë. ”Viti 2024 shënon dhjetë vite nga reforma e rëndësishme territoriale e realizuar në 2014, që transformoi se si funksionon pushteti vendor dhe specifikisht edhe me buxhetin. Sa herë bëjmë buxhetin, që është dhe ai që alokohet për pushtetin vendor. Është një vlerësim që lidhet drejtpërdrejt me problemet e vogla të qytetarëve në komunitetin e tyre. Buxheti për pushtetin vendor është vlerësuar në 89.8 miliardë lekë, ose 898 milionë euro, me një rritje prej 13.2% në raport me atë të vitit 2024. Po të bëjmë krahasim me atë të vitit 2014, para reformës, në atë kohë ishte 2.3% e PBB, sot jemi në nivelin e 3.43%, pra çdo 100 lekë që prodhon ekonomia shqiptare, 3.43 lekë i shkojnë politikave bashkiake. Sot pra jemi 50% më shumë shpenzime nga buxheti për bashkitë”,-tha gjatë fjalës në seancën e sotme në Kuvend. Mazniku u shpreh se totali i transfertës i kushtëzuar dhe i pa kushtëzuar, që jepet nga buxheti i shtetit për Bashkitë, shkon në 43.1 miliardë lekë, 17.1% më i lartë se ai i vitit që shkoj. Mazniku shtoi se të ardhurat e bashkive janë 10% më të larta se në vitin 2024. Sa i takon detyrimeve të prapambetura, Mazniku u shpreh se, bashkitë kanë patur 12.1 miliardë lekë detyrime të prapambetura ndaj palëve të treta, sot kanë 4.9 miliardë lekë, 3 herë më pak. ”Në vitin 2015 detyrimet ishin 92% të të ardhurave të veta të bashkive. Pra bashkitë kishin detyrime ndaj të tretëve 92% të volumit të të ardhurave të veta. Sot 14%. Tregues i qartë i fuqizimit nga ana financiare e bashkive. U debatua jo pak herë për pagat. Në vitin 2015, 70% e parave që bashkitë shpenzonin shkonin për paga. Sot vetëm 51% shkojnë për pagat. Me qeverinë zvicerane do të krijojmë Akademinë e Pushtetit Vendor, që do të trajnojë bashkitë për funksionet e tyre në çështje si financë, ligj, urbanistikë, apo çështje sociale”, tha Mazniku. Ministri u shpreh se do të nisë me Bankën Botërore, programi i digjitalizimit të qeverisjes vendore. ”Siç është E-Albania që shërbimet publike qytetarët i marrin përmes telefonit, po ashtu dhe ato vendore të merren përmes telefonit”. Ai gjithashtu përmendi marrëveshjen mes Universitetit të Tiranës dhe Harvard për planet e zhvillimit të bashkive.",https://kohajone.com/aktualitet/mazniku-per-buxhetin-e-vitit-2025-digjitalizim-te-sherbimeve-vendore-dhe-grant-bazuar-ne-performance/,Economy,
541,"Këmbimi valutor 18 nëntor, me sa blihen e shiten monedhat e huaja sot",Në tregun e këmbimit valutor shqiptar sot një dollar do blihet me 92.6 lekë dhe do shitet me 93.8 lekë. Ndërkohë monedha evropiane euro do blihet me 97.8 lekë dhe do shitet me 98.4 lekë. Franga zvicerane sot në tregun shqiptar do blihet me 104.2 lekë dhe do shitet me 105.2 lekë. Ndërsa paundi britanik do blihet me 116.9 lekë dhe do shitet me 118 lekë.,https://kohajone.com/aktualitet/kembimi-valutor-18-nentor-me-sa-blihen-e-shiten-monedhat-e-huaja-sot/,Economy,
542,"Buxheti drejt votimit. Banka e Shqipërisë: Problem investimet, PPP dhe skema pensioneve","Komisioni i Ekonomisë dhe Financave miratoi në parim projektbuxhetin e vitit 2025 me votën pro të mazhorancës dhe kundër të opozitës. Banka e Shqipërisë identifikon sektorët më problematikë që kërkojnë vëmendje të shtuar, duke nisur nga kontratat e Partneritetit Publik Privat, planin e investimeve, por edhe skemën e pensioneve. ”Banka e Shqipërisë gjykon se financat publike do të përballen me një sfidë të dyfishtë. Duhet të gjenerojnë fonde për investime publike por duhet të sigurojnë dhe fonde të nevojshme për programe sociale për shtresat në nevojë. PPP në pr.buxhet e 2025 është përcaktuar një tavan i sipërm i vëllimit total i cili është 28.1% i produktit të brendshëm kombëtar. Dëshiron të tërheq vëmendjen se realizimi i treguesve të buxhetit ka një lloj problematike sidomos plani i investimeve duhet të ketë një shpërndarje të njëtrajtshme të investimeve dhe jo vetëm në një pjesë të vitit”, tha Luljeta Minxhozi, zëvendësguvernatore e Bankës. Skemën e pensioneve e cilëson si rrezik për financat publike për shkak plakjes së popullsisë dhe emigrimit të fuqisë punëtore. Banka e Shqipërisë përshëndet iniciativat për një rishikim të skemës së pensioneve. Duhet të garantojë një qëndrueshmëri afatgjatë me një ndikim të vogël në buxhetin e shtetit. ”Japim analizat e duhura. Kemi komitete që i këshillojmë por s’ndikojmë dot në politikën e pagave. Nuk kemi informacion nga sektori bankar për informalitetine punës”, tha Minxhozi.",https://kohajone.com/aktualitet/buxheti-drejt-votimit-banka-e-shqiperise-problem-investimet-ppp-dhe-skema-pensioneve/,Economy,
543,Cila grupmoshë ka paga më të larta në Shqipëri?,"Një anketë e INSTAT për numrin e të punësuarve me pagë gjatë muajit tetor 2022, për të gjithë ndërmarrjet me mbi 10 të punësuar me pagë verifikoi se të ardhurat nga puna sipas grup-moshës së të punësuarve me pagë, janë më të larta tek personat 40-49 vjeç, me rreth 439 lekë për orë pune, ndërkohë që të ardhurat mesatare orare bruto për një të punësuar me pagë ishin 406 lekë. Numri i të punësuarve me pagë në ndërmarrjet mbi 10 punonjës ishte ka qene 424.576 në tetor 2022 dhe të ardhurat mesatare mujore për një të punësuar me pagë ishin 70.806 lekë. Të ardhurat mesatare vjetore nga paga, gjatë vitit 2022, kanë qenë 849.180 lekë. Në numrin e përgjithshëm të të punësuarve me pagë 51,8% ishin femra dhe 48,2% ishin meshkuj. Sipas aktivitetit ekonomik të ndërmarrjes, të punësuarit meshkuj mbizotërojnë në industrinë nxjerrëse me rreth 84,6%, ndërsa femrat mbizotërojnë në sektorin e arsimit me rreth 76,6%. Sipas madhësisë së ndërmarrjes, të punësuarit meshkuj mbizotërojnë tek ndërmarrjet me 10-49 të punësuar dhe të punësuarat femra mbizotërojnë tek ndërmarrjet me mbi 1000 të punësuar. Gjatë muajit tetor 2022 hendeku gjinor i të ardhurave mesatare orare ka qenë 6,7%. Hendeku gjinor i pagave tregon diferencën midis pagës bruto që merr një burrë dhe asaj që merr një grua, dhe kjo diferencë ka qenë më e madhe në industrinë përpunuese, me 26,99% dhe më e ulët në sektorin e shërbimeve administrative dhe mbështetëse, me 18,6%. Pabarazia e pagave sipas gjinisë është më e lartë për punonjësit me kohë të pjesshme me 14,2%, ndërsa për punonjësit me kohë të plotë është më e ulët me 6,6%. Sipas kohës së punës, femrat zëne pjesën më të madhe të të punësuarve me kohë të pjesshme me 53,1%, në të kundërt ndër të punësuarit me kohë të plotë femrat zënë 51,8%. Niveli i pagave, kryeson tregu financiar Të ardhurat nga puna sipas aktiviteteve ekonomike janë më të larta në aktivitetet financiare dhe të sigurimit me rreth 938 lekë për orë pune. Në këtë aktivitet femrat kanë të ardhura nga puna më të larta se meshkujt, të ardhurat mesatare për orë pune për femrat janë rreth 944 lekë dhe për meshkujt rreth 928 lekë. Në aktivitetin e akomodimit dhe shërbimit ushqimor, të ardhurat nga puna janë më të ulëtat në rang ekonomie me rreth 264 lekë për orë. Në këtë aktivitet meshkujt kanë të ardhura nga puna më të larta se femrat, të ardhurat mesatare për orë pune për meshkujt janë rreth 275 lekë dhe për femrat rreth 251 lekë. Hendeku gjinor mbi të ardhurat mesatare për orë pune është më i lartë në aktivitetin e industrisë përpunuese me rreth 26,99%. Në këtë sektor hendeku gjinor i të ardhurave mesatare orare është më i lartë në profesionin e specialistëve me arsim të lartë (profesionistë) me rreth 32,48% dhe më i ulët në profesionin e punonjësve të kualifikuar të bujqësisë pyjeve dhe peshkimit me rreth 0,65%. Në aktivitetin e shërbimeve administrative dhe mbështetëse, hendeku gjinor mbi të ardhurat mesatare për orë pune është më i ulët me rreth 18,6%. Në këtë sektor hendeku gjinor i të ardhurave mesatare orare është më i lartë në profesionin e teknikëve dhe specialistëve në zbatim, me rreth 38,1% dhe më i ulët në profesionin e zejtarëve, artizanëve dhe profesioneve të lidhura me to, me rreth 100,7%. Ndërmarrjet e mëdha japin paga më të larta Të ardhurat nga puna sipas madhësisë së ndërmarrjes Të ardhurat nga puna sipas madhësisë së ndërmarrjes, janë më të larta në ndërmarrjet me 500-999 të punësuar me pagë rreth 518 lekë për orë pune. Në këto ndërmarrje meshkujt kanë të ardhura nga puna më të larta se femrat, të ardhurat mesatare për orë pune për meshkujt janë rreth 520 lekë dhe për femrat rreth 515 lekë. Të ardhurat nga puna më të ulta në rang ekonomie janë në ndërmarrjet me 10-49 të punësuar me pagë, me rreth 324 lekë për orë. Në këto ndërmarrje të ardhurat mesatare për orë pune për meshkujt janë më të larta se femrat, përkatësisht me 326 lekë dhe 322 lekë. Hendeku gjinor mbi të ardhurat mesatare për orë pune është më i lartë në ndërmarrjet me 50-249 të punësuar me pagë me rreth 19,3%. Në këto ndërmarrje hendeku gjinor i të ardhurave mesatare orare është më i lartë në profesionin e punonjësve të montimit dhe përdorimit të makinerive dhe pajisjeve me rreth 24,1% dhe më i ulët në profesionin e nëpunësve me rreth 0,3%. Hendeku gjinor mbi të ardhurat mesatare për orë pune është më i ulët në ndërmarrjet me 500-999 të punësuar me pagë, me rreth 0,8%. Në këto ndërmarrje, hendeku gjinor i të ardhurave mesatare orare është më i lartë në profesionin e punonjësve të kualifikuar të bujqësisë, pyjeve dhe peshkimit me rreth 100% dhe më i ulët në profesionin e menaxherëve me rreth 32,1%. Te punësuarit me arsim të lartë paguhen më shumë Të ardhurat nga puna sipas nivelit arsimor të të punësuarve me pagë, janë më të larta ndër të punësuarit me arsim të lartë, me rreth 531 lekë për orë pune. Meshkujt me këtë nivel arsimor kanë të ardhura nga puna më të larta se femrat. Të ardhurat mesatare për orë pune për meshkujt janë rreth 595 lekë dhe për femrat rreth 487 lekë. Të ardhurat nga puna janë më të ulëtat në rang ekonomie për të punësuarit me pagë me arsim 8/9 vjeçar, rreth 242 lekë për orë. Meshkujt me këtë nivel arsimor kanë të ardhura nga puna më të larta se femrat, të ardhurat mesatare për orë pune për meshkuj janë rreth 247 lekë dhe për femrat rreth 237 lekë. Hendeku gjinor mbi të ardhurat mesatare për orë pune është më i lartë për të punësuarit me pagë me arsim të larte me rreth 18,1%. Për këta të punësuar, hendeku gjinor i të ardhurave mesatare orare është më i lartë në aktivitetin e transportit dhe magazinimit, me rreth 40,3% dhe më i ulët në aktivitetin e energjisë elektrike, furnizimit me gaz, avull dhe ajër i kondicionuar, me rreth 14,3%. Hendeku gjinor mbi të ardhurat mesatare për orë pune është më i ulët ndër të punësuarit me arsim 8/9 vjeçar, rreth 3,9% (Fig.6). Për këta të punësuar hendeku gjinor i të ardhurave mesatare orare është më i lartë në aktivitetin e ndërtimit me rreth 16% dhe më i ulët në aktivitetin e energjisë elektrike, furnizimit me gaz, avull dhe ajër i kondicionuar me rreth 39,2%. 40-49 vjeçarët paguhen më shume Të ardhurat nga puna sipas grup-moshës së të punësuarve me pagë, janë më të larta në grup-moshën e të punësuarve 40-49 vjeç, me rreth 439 lekë për orë pune. Meshkujt në këtë grup–moshë kanë të ardhura nga puna më të larta se femrat, të ardhurat mesatare për orë pune për meshkuj janë rreth 464 lekë dhe për femrat rreth 418 lekë. Të ardhurat nga puna janë më të ulëtat në rang ekonomie për të punësuarit me pagë të grup-moshës më pak se 30 vjeç, rreth 360 lekë për orë. Meshkujt në këtë grup-moshë kanë të ardhura nga puna më të larta se femrat, të ardhurat mesatare për orë pune për meshkuj janë rreth 367 lekë dhe për femrat rreth 355 lekë. Hendeku gjinor mbi të ardhurat mesatare për orë pune është më i lartë për të punësuarit me pagë të grup-moshës 50-59 vjeç, rreth 10,1%. Për këta të punësuar, hendeku gjinor i të ardhurave mesatare orare është më i lartë në aktivitetin e informacionit dhe komunikacionit me rreth 48,98% dhe më i ulët në aktivitetin ekonomik të aktiviteteve financiare dhe të sigurimit, me rreth 14,8%. Hendeku gjinor mbi të ardhurat mesatare për orë pune është më i ulët për të punësuarit me pagë në grup-moshën mbi 60 vjeç, rreth 6,1%. Për këta të punësuar hendeku gjinor i të ardhurave mesatare orare është më i lartë në aktivitetin e Akomodimi dhe shërbimi ushqimor, me rreth 31,6% dhe më i ulët në aktivitetin e Aktivitete financiare dhe të sigurimit, me rreth 57,3%. Menaxherët paguhen më shumë Të ardhurat nga puna sipas profesioneve të të punësuarve me pagë, janë më të larta në pozicionin e menaxhereve me rreth 891 lekë për orë pune. Femrat në këtë profesion kanë të ardhura nga puna më të larta se meshkujt, të ardhurat mesatare për orë pune për femrat janë rreth 922 lekë dhe për meshkujt rreth 872 lekë. Për të punësuarit me pagë në profesionin e punonjësve të kualifikuar të bujqësisë, pyjeve dhe peshkimit, të ardhurat nga puna janë më të ulëtat në rang ekonomie, me rreth 224 lekë për orë. Në këtë profesion diferenca e të ardhurave për punë midis femrave dhe meshkujve është shumë e ngushtë, të ardhurat mesatare për orë pune për meshkujt janë rreth 223 lekë dhe për femrat rreth 224 lekë. Femrat në këtë profesion kanë të ardhura nga puna pak më të larta se meshkujt. Hendeku gjinor mbi të ardhurat mesatare për orë pune është më i lartë për të punësuarit me pagë në profesionin e specialistëve me arsim të lartë (profesionistë) me rreth 16,3%. Për këta të punësuar, hendeku gjinor i të ardhurave mesatare orare është më i lartë në aktivitetin e industrisë nxjerrëse me rreth 42,2% dhe më i ulët në atë të energjisë elektrike, furnizimit me gaz, avull dhe ajër i kondicionuar, me 10,8%. Hendeku gjinor mbi të ardhurat mesatare për orë pune është më i ulët për të punësuarit me pagë në profesionin e menaxherëve, me rreth 5,7%. Për këta të punësuar hendeku gjinor i të ardhurave mesatare orare është më i lartë në aktivitetin e arteve, argëtim dhe çlodhje, me rreth 29,1% dhe më i ulët në aktivitetin e shërbimeve administrative dhe mbështetëse, me rreth 20,5%. Monitor",https://kohajone.com/aktualitet/cila-grupmoshe-ka-paga-me-te-larta-ne-shqiperi/,Economy,
544,"Këmbimi valutor, ja me sa blihen e shiten monedhat e huaja sot","Sot, 14 nëntor, dollari amerikan blihet me 92.4 lekë dhe shitet 93.5 lekë. Euro sot blihet me 97.8 lekë, ndërsa në shitje me 98.5 lekë. Paundi britanik sot blihet me 117.4 lekë dhe shitet me 118.5 lekë. Franga zvicerane këmbehet sot në blerje me 104 lekë, në shitje me 105 lekë. Dollari kanadez sot në blerje këmbehet me 65.9 lekë dhe në shitje me 67 lekë.",https://kohajone.com/aktualitet/kembimi-valutor-ja-me-sa-blihen-e-shiten-monedhat-e-huaja-sot-2/,Economy,
545,"Këmbimi valutor, me sa shiten e blihen monedhat e huaja sot",Në tregun e këmbimit valutor shqiptar sot një dollar do blihet me 91.5 lekë dhe do shitet me 93 lekë. Ndërkohë monedha evropiane euro do blihet me 97.9 lekë dhe do shitet me 98.5 lekë. Franga zvicerane sot në tregun shqiptar do blihet me 103.9 lekë dhe do shitet me 105 lekë. Ndërsa paundi britanik do blihet me 117.7 lekë dhe do shitet me 119 lekë.,https://kohajone.com/aktualitet/kembimi-valutor-me-sa-shiten-e-blihen-monedhat-e-huaja-sot-2/,Economy,
546,"KLSH: Investimet nga fondet e huaja në 2023, në nivelin më të ulët në 15 vite","Duke analizuar shpenzimet kapitale sipas burimit të financimit, rezulton se krahas mosrealizimit të investimeve kapitale me burim të brendshëm, financimet e huaja janë realizuar vetëm 54% në vitin 2023 vëren Kontrolli i Lartë i Shtetit në analizën e që i ka bërë zbatimit të buxhetit 2023. Sipas KLSH -së në vlerë nominale realizimi i investimeve të huaja vitin e kaluar ishte 4,9 miliardë lekë më pak se viti 2022, vlera më e ulët e 15 viteve të fundit. “Kjo tregon se ministritë e linjës nuk kanë paraqitur një planifikim të saktë për projektet me financim të huaj, si dhe nuk kanë marrë në konsideratë procedurat që aplikohen për këto projekte, duke sjellë vonesa e mosrealizimin në afat të tyre” referon institucioni i lartë auditues. Sipas raportit për zbatimin e buxhetit të përgatitur nga Ministria e Financave nuk evidentohen problematika në shpenzimet kapitale me burim të huaj financimi, megjithëse nuk janë realizuar në nivel të konsiderueshëm, si dhe 54 % e këtyre shpenzimeve janë kryer në muajt nëntor-dhjetor 2023. Sipas pasqyrës së treguesve fiskalë të konsoliduar të përgatitur nga MF, shpenzimet kapitale (përfshirë dhe fondin e rindërtimit) me 2023 ishin planifikuar 135,146 milion lekë dhe janë realizuar 119,053 milion lekë ose 88%, me një mosrealizim prej 16,094 milion lekë, siç ka ndodhur në vijimësi që këto shpenzime nuk janë realizuar plotësisht në asnjë vit buxhetor. “Duhet theksuar se, megjithëse shpenzimet kapitale nuk janë realizuar për 16,094 milion lekë, janë përdorur 779.7 milionë lekë nga fondi rezervë, duke shfaqur mangësi të planifikimit buxhetor dhe në përdorimin e fondit rezervë” verën KLSH-ja. Në vitin 2023 shpenzimet kapitale zunë 17.6% të shpenzimeve të përgjithshme buxhetore ose 5.1% të PBB-së. Niveli më i ulët i shpenzimeve kapitale gjithsej është konstatuar në muajin janar, ndërsa në muajin dhjetor janë shpenzuar 38% e tyre. KLSH vëren se gjashtëmujori i parë i vitit 2023 është mbyllur me realizimin e 26% të shpenzimeve vjetore kapitale, duke cenuar ndjeshëm efektivitetin e zbatimit të kontratave publike të lidhura gjatë vitit, me pasoja në afatin, koston dhe cilësinë e ofrimit të shërbimit dhe punëve publike, krahas implikimeve të tjera fiskale lidhur me likuiditetin e shtuar në tregjet financiare në fund të vitit. Në ligjin “Për buxhetin e vitit 2023” shpenzimet kapitale ishin planifikuar 123,908 milion lekë, ndërsa me Akt Normativ janë rritur duke shkuar në 136,626 milion lekë në një kohë që si 9 mujor realizimi ka qenë vetëm 46,358 milion lekë ose 70% e planit të periudhës dhe 40% faktit vjetor. Me një akt tjetër normativ në mes të dhjetorit 2023 shpenzimet kapitale u rishikuan me ulje në 135,145 milion lekë, duke ndryshuar dhe strukturën e tyre. investimet më financim të brendshëm shënuan 91,8 miliardë lekë nga 86 miliardë lekë ishin më parë, ndërsa investimet me financim të huaj u ulen në 25 miliardë lekë nga 32,5 miliardë lekë të planifikuara. Nga auditimi në MF ka rezultuar se, në janar 2024 janë paguar për llogari të buxhetit të vitit 2023 rreth 25 % e vlerës totale të investimeve të realizuara vjetore. Në shpenzimet kapitale përfshihen: financim i brendshëm, financim i huaj, fondi i rindërtimit dhe investime nga të ardhurat e Arsimit të Lartë./Monitor",https://kohajone.com/aktualitet/klsh-investimet-nga-fondet-e-huaja-ne-2023-ne-nivelin-me-te-ulet-ne-15-vite/,Economy,
547,Shtrenjtohen me 20% qiratë e apartamenteve në Tiranë nga moria e turistëve të huaj,"Nga shtatori 2024, çmimet e qirave afatgjatë të apartamenteve dhe zyrave janë rritur me 20% krahasuar me vjet. Për agjentët e pasurive të patundshme, kufizimi i ofertës nga modeli i qirasë në Airbnb dhe rritja e kërkesës vazhdojnë të ndikojnë te shtrenjtimi i çmimeve për banesa. Qiraja për strehim parashikohet të mbetet e shtrenjtë në Tiranë, për shkak të rritjes së numrit të turistëve. Kërkesa e lartë dhe pakësimi i ofertës nga zënia e pronave për dhënie me qira ditore ka sjellë rritjen e çmimeve të qirave afatgjatë mesatarisht nga 10 deri në 20% për një vit, sipas Stela Dhamit, menaxheres së agjencisë ndërkombëtare të pronave Colliers International Albania. Aktualisht, sipas znj. Dhami, çmimet në zonat kryesore të Tiranës variojnë nga 500 deri në 800 euro për apartamente 1+1. Për apartamentet 2+1, çmimet variojnë nga 800 deri në 2,500 euro. Ndërsa për apartamente me sipërfaqe më të madhe, qiraja është mbi 2,500 euro në muaj. Znj. Dhami thotë se në zonat periferike të kryeqytetit, të cilat njihen për stok cilësor, këto çmime mund të shkojnë nga 4,000 deri në 10,000 euro në muaj për njësi rezidenciale cilësore, si vila me hapësira të mëdha për rekreacion e hapësira të gjelbra përreth ambientit. “Çmimet e qirave të banimit janë në rritje, një trend i cili vazhdon ndër vite në Tiranë. Rritja nga 10 deri në 20% është e konsiderueshme për nivelin e të ardhurave të konsumatorit shqiptar. Niveli i rritjes është i konsiderueshëm, duke marrë parasysh të ardhurat e familjeve shqiptare. Përfaqësuesja e agjencisë “Colliers International Albania” parashikon se çmimet e qirave për banim në qendër të Tiranës do të mbeten të larta për vite, nëse vazhdon trendi i fluksit të të huajave. Si kanë ndryshuar çmimet e qirave në disa zona të Tiranës Qiratë e apartamenteve në Tiranë sivjet janë rritur mesatarisht deri në 50 euro për njësi, krahasuar me vjet, sipas agjentëve imobiliarë. Sipas tyre, brenda Unazës së Vogël në Tiranë nuk gjen apartamente banimi 1+1, me çmim nën 500 euro në muaj. Sipas të dhënave të marra nga agjencitë imobiliare, në Tiranë, zona më e shtrenjtë për qiratë e apartamenteve 1+1 vijon të mbetet pranë stadiumit “Air Albania”. Çmimi mujor i qirasë për këto apartamente është 800 euro, nga 650 euro që ishte vjet. Rritja është 23%. Ndërsa çmimi maksimal për apartamentet 2+1 ka arritur deri në 1,300 euro, nga 1,200 euro në muaj që ishte vitin e kaluar. Në zonën e ish-Bllokut, çmimi i qirave për apartamente 1+1 në shtator të këtij viti arriti deri në 800 euro në muaj nga 750 euro që ishte niveli maksimal i qirasë vitin e kaluar. Rritja është rreth 7%. Ndërsa për prona 2+1, qiratë variojnë nga 1,000 deri në 1,300 euro, nga 950 deri 1,000 euro në muaj në muajin shtator të 2023. Brenda Unazës së Vogël, çmimet e qirasë për prona 1+1 janë 500 euro në muaj, ndërsa për njësi 2+1, çmimet maksimale arrijnë deri në 1,000 euro në muaj. Për apartamentet pranë Komunës së Parisit, me sipërfaqe 1+1, çmimet e qirasë kanë mbetur të pandryshuara krahasuar me vjet. Lorina Rada, broker e agjencisë CPM, thotë se në këtë zonë nuk gjen lehtësisht më prona të lira 1+1 që jepen me qira. Ndërsa për prona 2+1, çmimet maksimale vijojnë të mbeten në nivelet e vitit të kaluar, nga 700 deri 800 euro në muaj. Edhe në zonat si Don Bosko dhe Zogu i Zi, çmimet janë shtrenjtuar. Nga 500 euro në muaj që ishin shtëpitë 1+1 vjet në këto zona, çmimi i qirasë ka arritur në 600 euro në muaj këtë vit. Rritja është 20%. Ndërsa për prona me sipërfaqe 2+1, çmimet e qirave kanë arritur deri në 800 euro, nga 650 euro që ishte vjet çmimi më i lartë. Rritje të çmimeve të qirave ka pasur edhe në zonat periferike. Në zonat si Kinostudio, Astir dhe Fresku, çmimi i qirave në apartamente 1+1 varion nga 350 deri në 600 euro, ndërsa vjet çmimet varionin nga 350 deri në 450 euro në muaj. Për prona 2+1, çmimet e qirave sivjet variojnë nga 450 deri në 900 euro, nga 350 deri 500 euro në vitin paraardhës. Dritan Leka, nga agjencia imobiliare CPM, parashikon që në periferi çmimet do të shtrenjtohen sërish, veçanërisht në Astir dhe Paskuqan. “Në të dyja këto zona, për shkak të zhvillimeve urbanistike dhe infrastrukturore, në vijim do të ketë jo vetëm shtrenjtim të qirave, por edhe të shitjes së apartamenteve. Zhvillimi i tyre do të ndikojë automatikisht te shtrenjtimi i pronës, që tashmë ka nisur të reflektojë ndryshimet”. Qiraja ditore pakëson stokun e apartamenteve për qira afatgjatë Rritja e numrit të turistëve të huaj, të cilët parapëlqejnë akomodimin në apartamente me qira ditore, për shkak të çmimeve të lira, ka rritur ndjeshëm numrin e strukturave rezidenciale të regjistruara në platformat Airbnb dhe Booking. Stela Dhami, nga Colliers Albania, thotë se shtimi i këtyre strukturave ka zvogëluar stokun e qirasë afatgjatë, duke shtrenjtuar çmimet. “Çmimet vijojnë trendin e rritjes, sidomos në zonat qendrore, duke ditur që stoku rezidencial është në mënyrë të drejtpërdrejtë i lidhur me fluksin e rezidentëve në qytet. Duke qenë se në Shqipëri, vitet e fundit vijon të ketë rritje të konsiderueshme të vizitorëve, të cilët në minimum kalojnë disa ditë në kryeqytetin shqiptar, atëherë shumë prej rezidencave në zonat e qendrës janë kthyer në modelin e rezidencave të dhëna me qira ditore. Pra në modelin Airbnb. Në Tiranë, stoku i pronave po përdoret për hoteleri. Me gjithë projektet që po ndërtohen në hoteleri, përsëri kapaciteti i akomodimit të hotelerisë në Tiranë mbetet relativisht i ulët për një qytet me këtë lëvizje dhe fluks vizitorësh. Po ashtu, ende nuk kemi një vendimmarrje në nivel lokal ose qendror që mund të ndërhyjë në treg për të limituar këtë stok, i cili në vetvete kufizon stokun rezidencial afatgjatë. Në mënyrë të drejtpërdrejtë, kjo shkakton presion për rritjen e çmimeve dhe pamundësinë financiare të vendasve për t’u strehuar në njësi rezidenciale me qira afatgjatë. Të mos harrojmë lëvizjet e zhvilluara në Portugali dhe Spanjë, kundër platformave Airbnb, pasi te rezidentët lokalë është rritur presioni dhe pamundësia e marrjes së një apartamenti me qira me qëllim banimi”. Teksa oferta është e limituar, kërkesa për prona me qira është në rritje. Shtimi i ofertës është një ndër faktorët kryesorë që po shtrenjton qiratë, sipas agjentëve të tregut të pasurive të paluajtshme. “Aktualisht, kërkesa dominohet nga çiftet e reja që kërkojnë të banojnë në apartamente me qira, pasi financiarisht e kanë të pamundur blerjen, dhe nga shtetasit e huaj, që punojnë në distancë. Së fundmi është shtuar numri i të huajve që po zgjedhin të jetojnë në Tiranë, për shkak të kostove më të ulëta sesa vendet nga vijnë. Ne kemi p.sh., klientë nga Kanadaja, që nëse më parë qëndronin në shtëpi me qira ditore, tani parapelqejnë banesa me qira afatgjatë. Kërkesa kryesohet nga të huajt e profesioneve në fushat si IT, financë apo marketing, që sigurisht kanë fleksibilitetin e të punuarit online”, thotë agjentja për pasuritë e paluajtshme Lorina Rada nga agjencia CPM. Ndërsa çiftet e reja, sipas zonjës Rada, parapëlqejnë prona me qira afër zonave të qendrës, për shkak të afërsisë me vendin e punës, që të shmangin përdorimit të makinës. Rritja e çmimeve të shitjes së apartamenteve është një tjetër faktor që po ndikon te shtrenjtimi i qirave, sipas z. Ylli Sula, drejtuesit të indeksit “Key Data”. “Shtrenjtimi i çmimeve të blerjes ka ndikuar te rritja e qirasë, pasi tarifa më e lartë shkurton afatin e kthimit të investimit të pronës së blerë. Në treg është shtuar oferta e apartamenteve të dhëna me qira ditore. Kjo ka ardhur për shkak të leverdishmërisë. Nëse një pronar blen një pronë e ka më të leverdishme të investojë për dhënie me qira ditore sesa afatgjatë, pasi për 10 apo 15 ditë nga qiraja ditore, arrin të sigurojë të ardhurat që do t’i merrte për një muaj. Por kjo ka pakësuar ofertën e strehimit për qira afatgjatë. Ndër të tjera ka rritje të kërkesës nga shumë çifte të reja që e kanë të pamundur të përballojnë blerjen e një apartamenti me nivelin e çmimeve të sotme. Opsioni më i mirë për ta mbetet strehimi në banesa me qira”, pohon ai./Monitor/",https://kohajone.com/kryesore/shtrenjtohen-me-20-qirate-e-apartamenteve-ne-tirane-nga-moria-e-turisteve-te-huaj/,Economy,
548,"Këmbimi valutor, me sa blihen e shiten dollari dhe euro sot",Në tregun e këmbimit valutor shqiptar sot një dollar do blihet me 90.8 lekë dhe do shitet me 92 lekë. Ndërkohë monedha evropiane euro do blihet me 97.8 lekë dhe do shitet me 98.4 lekë. Franga zvicerane sot në tregun shqiptar do blihet me 103.7 lekë dhe do shitet me 105 lekë. Ndërsa paundi britanik do blihet me 117.4 lekë dhe do shitet me 118.6 lekë.,https://kohajone.com/aktualitet/kembimi-valutor-me-sa-blihen-e-shiten-dollari-dhe-euro-sot/,Economy,
549,"Për herë të parë në histori, tetë kompani amerikane vlerësohen në më shumë se 1 trilion dollarë!","Për herë të parë në histori, tetë kompani amerikane kanë arritur një vlerësim tregu që tejkalon 1 trilion dollarë, duke e bërë atë një moment historik të paparë më parë në botën e biznesit. Në krye të këtij grupi elitar është Nvidia, e cila u ngjit në krye për shkak të rritjes së kërkesës për AI, duke tejkaluar gjigantët e teknologjisë si Apple dhe Microsoft. Berkshire Hathaway i bashkohet listës si firma e vetme jo teknologjike, ndërsa Tesla u rikthye pas një rritjeje të aksioneve në ditët e fundit. Këto kompani trilionë dollarëshe, kryesisht të fokusuara në teknologji, po formësojnë tregjet globale përmes inovacioneve të vërteta. Berkshire Hathaway: 1 trilion Tesla: 1 trilion Meta Platformat: 1.4 trilion Amazon: 2.1 trilion Alfabeti (Google): 2.1 trilion Microsoft: 3.1 trilion Apple: 3.4 trilionë NVIDIA: 3.6 trilionë scan.tv",https://kohajone.com/ekonomi/per-here-te-pare-ne-histori-tete-kompani-amerikane-vleresohen-ne-me-shume-se-1-trilion-dollare/,Economy,
550,"Kërpudha, shpresë dhe para për banorët e Fushë Arrëzit","Banorët e Fushë Arrëzit e konsiderojnë shitjen e kërpudhave si burim të rëndësishëm të ardhurash. Një nga banoret, me të cilën ndau ditën e punës Rudina Muça, tregoi për “Bagëti e Bujqësi” se dita e punës gjatë sezonit nuk bie nën 40 mijë lek. Në përllogaritje të përafërta, minimalisht në një muaj të ardhurat janë deri në 3 milionë lek të vjetra. “Kemi tre lloje kërpudhash. Sivjet ka qenë këtu në mal çmimi shumë i ulët. E kemi shitur me 3 minë lek. Vjet e kemi shitur me 6 mijë lek. Ka pasur shumë shi këtë vit. Në ditë mbledhim deri në 20 ose 30. Kam mësuar t’i dalloj nga ata që na kanë treguar të tjerët. Këtu ka shumë helmuese. Për një muaj e gjysëm ne jemi në sezon. Këtu varet fitime, por për një muaj e gjysëm nuk biem nën 40 euro në ditë. Në muaj shifrat kapin deri në tre milionë lekë”, tha ajo. Përfitimet në muaj arrijnë milionat, shitja e kërpudhave në Fushë Arrëz “shpresa” e banorëve",https://kohajone.com/aktualitet/kerpudha-shprese-dhe-para-per-banoret-e-fushe-arrezit/,Economy,
551,Artur Sulçe- eksperti më profesionist i vlerësimit të dëmeve dhe sigurisë,"Shumë gjyqe apo hetime kryhen në vend për dëmet apo për aksidentet rrugore. Ndër ekspertët e liçensuar në këtë drejtim, nga komentet në facebook si dhe nga vlerësimet e tij si specialist, por edhe si ekspert për çështje të interpretimit të vendimeve të gjykatës së Strasburgut, njerëzit e drejtësisë dhe shoqatat e vlerësimit të dëmeve të vlerësojnë Artur Sulçen. Sulçen, jo vetëm në gjykata, por e shikon në debate apo emisione televizive, duke sjellë që “D and A association” ta vlerësojë si eksperti më profesionist në vend.",https://kohajone.com/aktualitet/artur-sulce-eksperti-me-profesionist-i-vleresimit-te-demeve-dhe-sigurise/,Economy,
552,Jorida Tabaku: Shqiptarët përballen me rritjen e çmimeve dhe rroga e pensione të pamjaftueshme,"Në një mesazh të ndarë në rrjetet sociale gjatë serisë së saj të fundjavës “Ditari javës”, deputetja e Partisë Demokratike, Jorida Tabaku, shprehu shqetësimin për përballjen e qytetarëve shqiptarë me rritje të lartë të çmimeve ndërsa rrogat dhe pensionet mbeten shumë të ulëta për të mbuluar nevojat bazë të jetesës. Sipas Tabakut, inflacioni ka goditur rëndë familjet shqiptare, duke rritur çmimet e ushqimeve dhe produkteve bazë me 55% për shkak të asaj që ajo e cilësoi si “inflacion socialist”. Tabaku theksoi se rrogat nuk ndjekin rritjen e çmimeve, duke ulur fuqinë blerëse të qytetarëve. “Ju blini çdo ditë më shtrenjtë bulmetin, mishin, zarzavatet dhe çdo produkt të pazarit ditor,” shprehet ajo, duke shtuar se 40% e të ardhurave familjare shkojnë vetëm për ushqim, ndërsa pjesa tjetër mbulojnë faturat e rritura të energjisë dhe ujit, dhe shpenzimet për qiranë e përditshme. Një tjetër pikë e theksuar nga Tabaku ishte hendeku në rritje mes shpenzimeve bazë dhe pensioneve, të cilat, siç thotë ajo, nuk arrijnë të mbulojnë as një të dhjetën e nevojave të përditshme të pensionistëve. Ajo e quajti këtë një dështim të qeverisë për të ofruar një jetë dinjitoze për qytetarët që punojnë dhe për pensionistët, të cilët janë më të prekurit nga kriza ekonomike aktuale. Ajo i ftoi shqiptarët që të pyesin deputetët dhe ministrat socialistë që vijnë për t’i shpjeguar buxhetin se çfarë fitojnë ata qytetarët nga një buxhet që nuk ofron shpresë dhe mundësi për qytetarët por vetëm para për një pakicë. Deputetja demokrate argumentoi se kjo është beteja për një ekonomi për qytetarët që duhet të prevaojë pasi sistemi i ngritur është një sistem që akomodon dëshirat dhe kërkesat e një pakice. Sipas deputetes së PD shqiptarët duhet të largojnë këtë sistem të kompromentuar që nuk i shërben atyre por një pakice.",https://kohajone.com/ekonomi/jorida-tabaku-shqiptaret-perballen-me-rritjen-e-cmimeve-dhe-rroga-e-pensione-te-pamjaftueshme/,Economy,
553,Samiti i BE-së në Budapest: Ekonomia duhet forcuar,"SHBA dhe Kina e kanë lënë pas BE-në. Çfarë duhet bërë? Edhe në samitin e BE-së në Budapest vetëm në mënyrë skematike u bë e qartë, se si vendet anëtare duan të forcojnë më shumë shumë aftësinë e konkurrencës. Mario Draghi pati sërish një prezantim të madh në Budapest. Ish-presidenti i Bankës Qendrore Europiane (BQE)dhe ish-kryeministri i Italisë u shpjegoi për herë të dytë 27 krerëve të shteteve dhe qeverive të vendeve të BE-së, se si Europa mund të rifitojë aftësinë ekonomike të konkurrencës kundrejt SHBA-së dhe Kinës. Draghi për këtë në fillim të shtatorit paraqiti një raport prej 400 faqesh, të cilin e prezantoi në samitin e BE-së në Bruksel në tetor. Meqënëse atëherë nuk kishte shumë kohë në dispozicion, për të folur intensivisht lidhur me rekomandimet e Draghit, u diskutua tani në samitin jozyrtar të presidencës hungareze, që u zhvillua në stadiumin e futbollit Puskas në Budapest. Eksperti Draghi bën një gjë të qartë: Koha nuk pret. Vendimet duhet të merren tani, jo ndonjëherë, tërhoqi ai vëmendjen. Rizgjedhja e tifozit të doganave Donald Trump në SHBA i kanë bërë këto vendime “edhe më urgjente, se deri përpara një jave”, tha Draghi. Çfarë parashikon raporti i Draghit? Në periudhën e krizës së rëndë financiare përpara dymbëdhjetë vjetësh Mario Draghi si president i BQE-së shpëtoi monedhën e përbashkët, euron dhe shtetet e BE-së nga falimentimi. Fjalia e tij ikonike “what ever it takes”, do të bëhet çfarëdo që të jetë e nevojshme, për të shpëtuar euron, i qetësoi asokohe tregjet financiare. Çfarë rekomandimesh dha Draghi të premten (08.11.2024) në Budapest? 1. Europa duhet të lëvrojë çdo vit deri në 800 miliardë euro për investimet, shkencën, zhvillimin dhe infrastruktuën si dhe për mbrojtjen, që të mund të konkurrojë me SHBA-në dhe Kinën. Kuota e investimeve duhet të rritet nga 22 deri në 27 përqind të produktit bruto në vend.Tendenca në shumë vende anëtare për t’i ulur investimet, duhet të kthehet në kahun e kundërt. Europa vitin e ardhshëm pritet të ketë një rritje me 1,2 përqind. SHBA do të ketë një rritje dy herë më të lartë, sipas Fondit Monetar Ndërkombëtar. 2. Për financimin e investimeve publike BE duhet të marrë borxhe të përbashkëta për projekte të përbashkëta. Borxhet, barra e të cilave përpjestohet me kuotë ndër vendet anëtare të BE-së, janë marrë për herë të parë bashkarisht në nivel të BE-së në kohën e pandemisë së koronavirusit. Sipas ish-kancelares gjermane Angela Merkel dhe asokohe ministrit të Financave në kabinetin e saj Olaf Scholz, ky borxh duhej të ishte një përjashtim i vetëm. Tregu i brendshëm i BE-së duhet të realizohet plotësisht. Urgjentisht i nevojshëm është një union i tregut të kapitalitt, pra një qarkullim pa kufi i kapitalit dhe kredive ashtu si në kontinentin amerikan, në mënyrë që të mund të mobilizohen më shumë mjete financiare private. 3. BE duhet të zgjidhë “problemin e saj me Kinën”. Ekonomia në Europë është shumë e varur prej zinxhirit të furnizimit nga Kina dhe nga Republika Popullore si treg i saj për eksportet. BE duhet t’i kundërvihet konkurrencës pjesërisht jo korrekte dhe subvencioneve shtetërore nga Kina. Industria duhet të bëhet më e pavarur nga lëndët e para dhe furnizimi me pjesë këmbimi nga Kina. Kina është aktualisht partneri i dytë tregtar më i madh i Europës pas SHBA-së. 4. Degë të rëndësishme të industrisë dhe sipërmarrje të reja të teknologjisë me potencial zhvillimi duhet të mbahen dhe të themelohen në Europë. Kushtet për sipërmarrjet duhet të përmirësohen. Shumë firma që synojnë rritjen duan ta zhvendosin prodhimin jashtë Europës. Presioni do të rritet edhe më shumë, sepse presidenti i ri i SHBA-së, Donald Trump ka si objektiv që të vendosë dogana ndaj produkteve europiane në SHBA. Një strategji e unifikuar për industrinë e BE-së është e nevojshme për forcimin e sipërmarrjeve vendase, për të zgjidhur çështjet e taksave, zonës së prodhimit dhe të tregtisë. 5. Proceset e vendimmarrjes në BE duhet të jenë më të shkurtra dhe burokracia duhet të pakësohet. “Europa nuk arrin të koordinohet kur është e nevojshme. Rregullat europiane të vendimmarrjes nuk janë zhvilluar më tej, kur BE-ja u zgjerua dhe mjedisi global u bë më armiqësor dhe më kompleks”, shkruan Mario Draghi në raportin e tij. Përpilimi i ligjeve zgjat normalisht 19 muaj në BE, një kohë shumë e gjatë kjo. BE deri në vitin 2019 ka nxjerrë 13.000 ligje të rëndësishme për ekonominë, ndërsa SHBA vetëm 3000. “A nuk mund të kemi ne më pak rregullore me më shumë efikasitet?”, shtron pyetjen Draghi. Si do të ecet më tej? Krerët e shteteve dhe të qeverive të BE-së në një deklaratë të përbashkët i përshëndetën rekomandimet, që prezantoi eksperti italian. Por nëse ato do të vihen shpejt në jetë, kjo nuk u bë e qartë as në Budapest. Veçanërisht i diskutueshëm është financimi i investimeve përmes borxheve. Në të kundërt Gjermania bashkë me vende të tjera që janë kundër borxheve si Austria apo Holanda e kanë kundërshtuar këtë. Franca dhe Italia janë të hapura për borxhe të përbashkëta të BE-së. Komisioni i ri i BE-së, që nis mandatin në dhjetor, duhet të paraqesë propozime, se si mund të financohen investimet. Sa i përket shmangies së burokracisë së tepërt ky është një preokupim që ekziston prej vitesh në BE. I pari që pati dhënë këshilla për shmangin e burokracisë së BE-së ka qenë kryeministri i Bavarisë, Edmund Stoiber. Ai pati punuar në mënyrë honorifike me 15 bashkëpunëtorë të tjerë nga viti 2007 deri më 2015 në qendrën e Brukselit. Por rekomandimet e tij deri më sot nuk kanë pasur efekt./DW",https://kohajone.com/bota/samiti-i-be-se-ne-budapest-ekonomia-duhet-forcuar/,Economy,
554,"Këmbimi valutor, me sa blihen e shiten monedhat e huaja sot","Sot, 9 nëntor 2024, një dollar do blihet me 90.7 lekë dhe do shitet me 92.2 lekë. Ndërkohë monedha evropiane euro do blihet me 97.8 lekë dhe do shitet me 98.5 lekë. Franga zvicerane sot në tregun shqiptar do blihet me 103.7 lekë dhe do shitet me 104.7 lekë. Ndërsa paundi britanik do blihet me 117.2 lekë dhe do shitet me 118.2 lekë.",https://kohajone.com/aktualitet/kembimi-valutor-me-sa-blihen-e-shiten-monedhat-e-huaja-sot-2/,Economy,
555,Belinda Balluku prezanton projekt-buxhetin në Komisionin Parlamentar të Ekonomisë,"“Në Komisionin e Ekonomisë ku prezantuam projekt – buxhetin #2025 si një buxhet gjithëpërfshirës, ku investimet strategjike janë të shtrira nga jugu në veri, nga lindja në perëndim dhe padyshim të gjithë sektorët kritikë kanë marrë vëmendjen e duhur. Megjithatë, ashtu siç është bërë tashmë traditë, opozita, në vend të një bisede konstruktive, bëri akuza dhe tentoi të dezinformojë publikun me shifra dhe fakte të pavërteta. Për fatin e mirë të shqiptarëve, gënjeshtrat dhe balta që opozita prodhon për çdo sukses të qeverisë, nuk e errësojnë dot realitetin e projekteve tona strategjike, që qytetarët kanë mundësinë t’i prekin vetë, duke provuar më së miri zhvillimin që po merr vendi dhe perspektivën e planit tonë të madh #Shqipëria2030”- shkruan Belinda Balluku, zv/kryeministre.",https://kohajone.com/aktualitet/belina-balluku-prezanton-projekt-buxhetin-ne-komisionin-parlamentar-te-ekonomise/,Economy,
556,Drejtoria e Tatimeve paralajmëron bizneset: Keni kohë deri në 20 nëntor për të deklaruar pagat reale,"Drejtoria e Tatimeve, në një shkresë dërguar tatimpaguesve në sistemin e tyre E-filing i ka paralajmëruar subjektet që janë konsideruar me risk, pasi dyshohet që nuk deklarojnë pagat reale të punonjësve të tyre, që të reflektojnë deri në datën 20 nëntor. Në të kundërt, subjektet me risk do të jenë objekt kontrolli dhe monitorimi të vazhdueshëm në periudhën në vijim. Shkresa u është dërguar 37.331 tatimpagues të identifikuar me risk në fushën e informalitetit të pagave pasi ata kanë një përqindje të lartë të punonjësve me pagë minimale dhe të profesioneve të specializuara me paga që nuk përputhen me tregun. Këta tatimpaguese pavarësisht njoftimit të pare të dërguar në fillim të muajit tetor nuk kanë reaguar ende. “Nga analiza e të dhënave që Administrata Tatimore ka kryer bazuar në vetëdeklarimin që keni bërë në muajin shtator 2024, rezulton se në listëpagesën tuaj ka përqindje të lartë të punonjësve me pagë minimale dhe të profesioneve të specializuara me paga që nuk përputhen me tregun. Për këtë arsye, Administrata Tatimore ju konsideron subjekt me risk në fushën e informalitetit të pagave! Në datën 1 tetor 2024, Administrata Tatimore ju është drejtuar me një mesazh të personalizuar, në llogarinë tuaj në e-Filing, nëpërmjet të cilit ju inkurajonte të deklaronit me saktësi dhe vërtetësi pagat e punonjësve tuaj brenda 20 tetorit 2024, por ju nuk keni reflektuar pavarësisht njoftimit. Sa më lart, Administrata Tatimore falë qasjes këshilluese, në zbatim të fushatës ndërgjegjësuese që ka ndërmarrë ju jep një mundësi të dytë për të deklaruar me saktësi dhe vërtetësi në listëpagesën e radhës, datë 20 nëntor, për të korrigjuar situatën tuaj. Nëse kjo nuk ndodh edhe pas njoftimit të dytë, ju bëjmë me dije se ju do të jeni objekt kontrolli dhe monitorimi të vazhdueshëm në periudhën në vijim. Ju kujtojmë se: “Deklarimi i pavërtetë i këtyre të dhënave përbën shmangie tatimore dhe si i tillë përbën kundërvajtje administrative dhe penale, sipas Ligjit 9920/2008, ‘Për Procedurat Tatimore në RSH’, i ndryshuar dhe Ligjit Nr. 7961, datë 12.7.1995 ‘Kodi i Punës i Republikës së Shqiperisë’ i ndryshuar”! Besimplotë se kjo përpjekje e përbashkët do të gjejë mirëkuptimin dhe vlerësimin tuaj për të vendosur barazi sociale për punonjësit dhe do të ulë informalitetin e pagave”, thuhet në letrën e firmosur nga drejtori i tatimeve, Ilir Bina. Në fillim të muajit tetor Administrata Tatimore u nisi subjekteve një mesazh sensibilizues, në kuadër të nismës së Qeverisë Shqiptare, për hartimin e një Plani Kombëtar që garanton pagesën e Sigurimeve Shoqërore dhe Shëndetësore për pension të sigurt në të ardhmen. Tatimet njoftuan se, do të vlerësojnë, analizojnë, evidentojnë dhe trajtojnë të gjitha rastet e fenomeneve dhe tatimpaguesve me risk në këtë fushë. Ajo do të monitorojë të dhënat që vetë subjektet deklarojnë, do të kryqëzojnë informacionin nëpërmjet sistemeve informatike që disponon, si dhe me palë të treta për çdo informacion që lidhet me punonjësit. Drejtoria e Tatimeve bëri të ditur një ditë më parë se pas njoftimit të përgjithshëm (pop up) 130 mijë tatimpaguesve në Republikën e Shqipërisë, të regjistruar deri në fund të shtatorit 2024, rreth 9.000 tatimpagues kanë reaguar pozitivisht duke reflektuar saktësi në deklaratatat e listëpagesave të tyre, pas njoftimit të parë të Administratës Tatimore, duke rritur fondin e deklaruar të pagave me një total prej 1.25 miliard lekësh. Monitor",https://kohajone.com/aktualitet/drejtoria-e-tatimeve-paralajmeron-bizneset-keni-kohe-deri-ne-20-nentor-per-te-deklaruar-pagat-reale/,Economy,
557,"Banka e Shqipërisë uli normën bazë të interesit, pritet tkurrje e mëtejshme e interesave të kredive","Banka e Shqipërisë uli të mërkurën normën bazë të interesit për herë të dytë këtë vit, duke e çuar atë në 2.75%. Norma bazë tashmë është ulur në nivelin ku ndodhej midis nëntorit 2022 dhe marsit 2023, kur cikli i rritjes së normës bazë ende vazhdonte dhe nuk e kishte arritur pikun. Ulja e mëtejshme e normës bazë të interesit ka gjasa të ndikojë në një rënie të mëtejshme të kostove të huamarrjes në lekë për bizneset dhe familjet. Zakonisht, ulja e normës bazë reflektohet së pari te yield-et e bonove të thesarit të qeverisë shqiptare. Bonot e thesarit dhe veçanërisht ato 12-mujore përdoren si tregues referues (benchmark) për kreditë me norma të ndryshueshme interesi. Ulja e normës bazë dhe e yield-eve reflektohet kështu automatikisht në interesat e kredive ekzistuese, përveçse në interesat që bankat ofrojnë për kreditë e reja. Për më tepër, këtë vit yield-et e bonove 12-mujore kanë arritur marzhet më të ulëta historike mbi normën bazë të interesit. Madje, në ankandin e fundit të muajit tetor, yield-i i bonove 12-mujore u barazua për herë të parë me normën bazë të interesit. Yield-i mesatar i ponderuar arriti në tetor nivelin 3%, më i ulëti që nga korriku i vitit 2022. Një situatë e tillë, kur duket se norma bazë po përcillet më shumë se kurrë mbi normat e interesit të kredive, gjasat janë që këto norma interesi të vazhdojnë të ulen. Ulja e normave të interesit është një faktor që potencialisht e bën më tërheqëse huamarrjen dhe e ndikon pozitivisht ecurinë e kreditimit të ekonomisë. Normat e interesit të kredisë së re për shtëpi në lekë ranë përsëri në muajin gusht, duke prekur nivelin më të ulët që nga viti 2022. Sipas statistikave nga Banka e Shqipërisë, norma mesatare e interesit të kredive të reja për blerje banesash nga individët në lekë zbriti në 3.66%, niveli më i ulët për këtë vit dhe njëkohësisht vlera më e ulët e regjistruar që nga shkurti i vitit 2022. Norma mesatare e interesit të të gjithë portofolit të kredisë, përfshi sasitë gjendje, qëndroi në nivelin 4.56%, po aq sa në korrik dhe njëkohësisht në nivelin më të ulët që prej nëntorit 2022. Këtë vit, kreditimi po rritet me ritmet më të larta në 15 vitet e fundit. Në fund të shtatorit, portofoli i kredisë ishte në rritje me 12.1% me bazë vjetore. Për 9-mujorin e vitit 2024 sektori bankar ka dhënë gjithsej 280.7 miliardë lekë kredi të re për ekonominë, në rritje me 30% krahasuar me të njëjtën periudhë të vitit të kaluar. Banka e Shqipërisë ka shprehur shqetësim për rritjen e shpejtë të kredisë, veçanërisht në segmentin e pasurive të paluajtshme. Për të balancuar efektin e normave relativisht të ulëta dhe në rënie të interesit, në mesin e këtij viti Banka e Shqipërisë vendosi për herë të parë një shtesë kundërciklike mbi raportin e mjaftueshmërisë së kapitalit të sektorit bankar. Banka qendrore ka paralajmëruar rritje të mëtejshme, në rast se kredia vazhdon të rritet me ritme të ngjashme, duke u përpjekur të gjejë balancat e duhura mes kredisë që po rritet shpejt dhe inflacionit që është ndjeshëm poshtë objektivit. Nga ana tjetër, ulja e normës bazë dhe rënia e yield-eve teorikisht krijon premisa edhe për rënie të normave të interesit të depozitave. Pas uljes së parë të normës bazë nga Banka e Shqipërisë, në muajin korrik, normat e interesit të depozitave të reja në lekë kanë nisur një rënie të lehtë. Në muajin gusht, interesi mesatar i depozitave të reja zbriti në 1.94%, në rënie për të tretin muaj radhazi. /Monitor",https://kohajone.com/aktualitet/banka-e-shqiperise-uli-normen-baze-te-interesit-pritet-tkurrje-e-metejshme-e-interesave-te-kredive/,Economy,
558,"Këmbimi valutor, ja me sa blihen e shiten monedhat e huaja sot","Sot, më 8 nëntor 2024, në tregun valutor, dollari amerikan blihet me 90.4 lekë dhe shitet 91.6 lekë. Euro sot blihet me 97.9 lekë, ndërsa në shitje me 98.5 lekë. Paundi britanik sot blihet me 117 lekë dhe shitet me 118.2 lekë. Franga zvicerane këmbehet sot në blerje me 103.3 lekë, në shitje me 104.3 lekë. Dollari kanadez sot në blerje këmbehet me 65 lekë dhe në shitje me 66.3 lekë.",https://kohajone.com/aktualitet/kembimi-valutor-ja-me-sa-blihen-e-shiten-monedhat-e-huaja-sot/,Economy,
559,"Kostoja e buxhetit për pensionistët në 2025, ministri Gonxhja: 770 milionë euro","Ministri i Ekonomisë, Kulturës dhe Inovacionit, Blendi Gonxhja në Kuvend, tha se për vitin 2025, kosto e buxhetit të shtetit për pensionistët kap shifrën 770 milionë euro. Për të indeksimi 4.1% për pensionistët është i përcaktuar me ligj dhe për vitin 2024 ky indeksim kushton 100 milionë euro nga buxheti i shtetit. Ai vuri në dukje, se akumuluar edhe për vitin tjetër ky tregues është edhe 100 milionë të tjera. Ministri u ndaj në mbështetjen e vazhdueshme që qeveria adreson për pensionistët, ndër të cilat bonusi, reduktimi i çmimit të energjisë për kryefamiljarët vetmuar pensionistë etj. ”Duke llogaritur dhe bonusin për pensionistët llogaritet të kemi një ngarkesë financiar nga buxheti për vitet 2024-2025 në vlerën e 300 milionë eurove”, tha Gonxhja. ”Duke llogaritur edhe të gjitha mbështetjet që adresohen qeveria për pensionistët, plus dhe deficitin nga skema e kontributeve shoqërore, paketa financiare për pensionistët do t’i kushtoj buxhetit të shtetit 770 milionë euro për vitin 2025”.",https://kohajone.com/aktualitet/kostoja-e-buxhetit-per-pensionistet-ne-2025-ministri-gonxhja-770-milione-euro/,Economy,
560,"BSH ul me 0.25% normën bazë të interesit, Sejko: Ekonomia u rrit","Banka e Shqipërisë ul me 0.25% normën bazë të interesit për lekun, duke e çuar këtë tregues në nivelin 2.75%. Guvernatori Gent Sejko tha se Këshilli Mbikëqyrës gjykon se kjo lëvizje do të krijojë kushte monetare më të përshtatshme për të kontrolluar ndikimin që goditjet afatshkurtra të ofertës mund të kenë mbi inflacionin në të ardhmen. ”Të ulë me 0.25 pikë përqindjeje normën bazë të interesit, nga niveli 3% në nivelin 2.75%; të ulë me 0.25 pikë përqindjeje normën e interesit të depozitës njëditore, nga niveli 2% në nivelin 1.75%; të ulë me 0.25 pikë përqindjeje normën e interesit të kredisë njëditore, nga niveli 4% në nivelin 3.75%”. Ai tha edhe se inflacioni po afrohet në afatmesëm gradualisht drejt objektivit të BSH-së në nivelin 3%. Sejko tha se ekonomia shqiptare u rrit me 4% gjatë gysmës së parë të vitit 2024, trend i cili pritet të vijojë deri në përfundim të këtij viti. ”Ekonomia shqiptare u rrit me 4% gjatë gjysmës së parë të vitit. Të dhënat indirekte të disponuara sugjerojnë se ky ritëm rritjeje do të vijojë edhe në gjysmën e dytë të vitit. Rritja ekonomike e vitit 2024 është mbështetur në masën më të madhe nga rritja e konsumit familjar dhe e investimeve në ekonomi. Paralelisht me të, edhe zgjerimi i eksportit të shërbimeve ka pasur një ndikim pozitiv, kryesisht në sajë të rritjes së të ardhurave të turizmit, ndërkohë që rritja e importeve, rënia e eksportit të mallrave dhe politika konsoliduese fiskale kanë pasur ndikim frenues”.",https://kohajone.com/aktualitet/bsh-ul-me-0-25-normen-baze-te-interesit-sejko-ekonomia-u-rrit/,Economy,
561,Banka merr vendim për normën e interesit për lekun,"Banka e Shqipërisë ul me 0.25% normën bazë të interesit për lekun duke e çuar atë në 2.75%. Kjo është hera e dytë që Këshilli Mbikëqyrës i Bankës Qëndrore vendos të zbusë politikën monetare. Me 0.25%, Banka e Shqipërisë uli normën bazë të interesit për lekun në fillim të korrikut. Kjo vendimmarrje për herë të parë që nga shkurti i vitit 2022. Vitet e fundit leku ka forcuar pozitat e tij përballë monedhave ndërkombëtare, duke ‘mposhtur’ edhe euron në tregun ndërkombëtar. Ky forcim i monedhës vendase besohet se ka ardhur për shkak të hyrjes së më shumë eurove në vendin tonë nga amigrantët, por edhe nga turizmi.",https://kohajone.com/aktualitet/banka-merr-vendim-per-normen-e-interesit-per-lekun/,Economy,
562,"Këmbimi valutor, me sa shiten e blihen monedhat e huaja sot","Sot, 5 nëntor 2024, në tregun valutor, dollari amerikan blihet me 89.7 lekë dhe shitet 90.8 lekë. Euro sot blihet me 98 lekë, ndërsa në shitje me 98.6 lekë.
Paundi britanik sot blihet me 116.2 lekë dhe shitet me 117.5 lekë. Franga zvicerane këmbehet sot në blerje me 103.7 lekë, në shitje me 104.7 lekë. Dollari kanadez sot në blerje këmbehet me 64.5 lekë dhe në shitje me 66 lekë.",https://kohajone.com/aktualitet/kembimi-valutor-me-sa-shiten-e-blihen-monedhat-e-huaja-sot/,Economy,
563,Ministri i Financave prezanton projektbuxhetin 2025: Presim rritje ekonomike me 3.9 %!,"Në Komisionin e Ekonomisë dhe Financave, ministri Petrit Malaj prezantoi sot projektbuxhetin e vitit 2025. Malaj tha se, projektbuxheti i vitit të ardhshëm mbështet rritje ekonomike të qëndrueshme dhe konsolidimin e vazhdueshëm fiskal, që garantojnë mbështetje të zhvillimit ekonomiko-social të vendit. Malaj theksoi se, në skenarin bazë të programimit makrofiskal për vitin 2025, parashikohet që rritja ekonomike të arrijë në nivelin 3.9 %. “Aktualisht ekonomia është në një moment të mirë, rritja në gjashtëmujorin e parë ishte 3.9%, e ndikuar kryesisht nga shërbimet dhe ndërtimi. Pritshmëritë edhe për tremujorin e tretë janë pozitive, ndaj kemi rishikuar projeksionet për rritjen ekonomike nga 3.7% më 3.9%. Papunësia është ulur, ndërkohë është rritur punësimi dhe pagat. Projektbuxheti i vitit 2025 parashikon që viti të mbyllet me suficit prej 0.5 miliardë lekë. Për vitin 2025 presin që niveli i borxhit të zbresë në 55.8% nga 56.3% që e presim në fund të këtij viti. Parashikojmë rritje ekonomike në 3.9%, e ndikuar nga konsumi, nga shërbimet, rritja eksporteve. Rreziqet mbeten të balancuara dhe të menaxhuara”, tha Malaj.",https://kohajone.com/ekonomi/ministri-i-financave-prezanton-projektbuxhetin-2025-presim-rritje-ekonomike-me-3-9/,Economy,
564,"Ngjitja e shpejtë e UBA Bank, suksesi i radhës i Kadri Morinaj","Banka e Bashkuar e Shqipërisë UBA, ushtron aktivitetin prej mbi 30 vjetësh në tregun bankar vendas. Grupi Eurosig e mori 100% kontrollin e bankës në 2022. Grupi Eurosig ka 11 kompani në përbërje që nga sigurimet, banka, kreditë,etj., por edhe në agjenci imobilare. Ambicia e UBA Bank është mbyllja e këtij viti me afro 20 degë të hapura në të gjithë vendin. Kjo ka ngjallur frikë te bankat e tjera. Zemreku i gjithçkaje në këtë kompani gjigande është Kadri Morina, një personazh interesant, pasi është jo vetëm investitor, por edhe pasionant për kulturën dhe figurat emblematike shqiptare kudo në botë. Ai ka harxhuar qindra mijëra dollar për ikonat e kulturës dhe traditës së Shqipërisë, gjë që bankat apo drejtuesit e bankave rivale nuk e kanë bërë deri me tani për kulturën shqiptare. Por me sa duket në fushën bankare ai po investon shumë, sidomos me personel të specializuar. Zgjedhja në krye të UBA Bank të një personazhi të spikatur të botës bankare si Orfea Dhuci, që njihet si një ndër specialistët më të mirë në Shqipëri, por jo vetëm, për drejtimin e bankave; ka sjellë ekspansionin e UBA Bank në Shqipëri, duke tronditur bankat e tjera. Kadri Morina njihet si “babai” i Eurosig dhe Insig, por ambicjet e tij shkojnë me tej. Po investon shumë në Real Estate, një sektor ku lëvizin qindra milionë lekë e ku janë qindra mijë njerëz të interesuar. Morina , duke kuptuar se bota financiare është sofistikuar, ka takuar dhe marrë mendime nga nga një prej familjeve më në zë dhe më të fuqishme në industrinë bankare të botës, atë Rothschild. Kadri Morina është nderuar në Madrid nga familja mbretërore spanjolle duke vlerësuar angazhimin në biznes dhe promovimin e tolerancës fetare. Për këtë të fundit Morina njihet si promovues i madh  i Nënë Terezës. Në një nga pikat më tërheqëse të Rio de Janeiros (Brazil) është statuja gjigande e Krishtit prej 30 metrash lartësi, e cila mbledh çdo vit miliona vizitorë në qytetin brazilian, por tani ka përballë një statujë të shenjtores shqiptare Nënë Tereza. Shtatorja e shenjtores është e lartë 2.2 metra, një zgjedhje kjo për të qenë sa më afër vizitorëve. Ajo është vepër e mjeshtrit Thoma Thomai, ndërsa ideja për ta çuar këtë shtatore në Rio është e Kadri Morinës, i cili më herët ka mundësuar edhe bustin e Ismail Qemalit në Bukuresht. Kadri Morina është vlerësuar në Itali nga Akademia Papale Bonifaciana me titullin “Akademik i Nderit për vitin 2016”, me motivacionin “Për impenjimin e kontributin aktiv kulturor e social, në realizimin e idealeve, vlerave e qëllimeve të kësaj Akademie”. Ky titull vjen pas medaljes që vetë Papa Françesku i dhuroi dy vite më parë Morinës, besimtarit mysliman që i shërbeu drekën kur Papa ishte në Tiranë. Janë plot medalje dhe aktivitete për Morinën, porse siç e nisëm në fillim, për UBA Bank, ideusi Morina do të bëjë një bankë shumë popullore, pasi ka synime të qarta, duke pasur pikësëpari interesat e klientëve si udhërrëfyes të bankës së tij. Në të vertetë bankat e nivelit të dytë, me lejen dhe në bashkëpunim me Bankën Qendrore të Shqipërisë, po ngrenë normën e interesit të kredive, duke sakatuar biznesin dhe klientët, të cilët kanë nevojë për kredi. Ndërkohë Bordi i UBA Bank, me porosi te Morinës, ka vendosur kritere korrekte interesash, që të mos dërmojnë klientët, siç bëjnë bankat e tjera. Natyrisht që në botën e biznesit dhe sidomos në fushën bankare ka plot mërira dhe smirë, por me sa duket Morina nuk don t’ia dijë për këto. Ambicjet e tij janë me lart se kjo botë mërish shqiptare./J.H dhe L.K/",https://kohajone.com/aktualitet/ngjitja-e-frikshme-e-kadri-morines-dhe-e-uba-bank/,Economy,
565,Rritja e turizmit në Shqipëri: Çka tregojnë të dhënat?,"-Botuar në radio “Europa e Lirë”- Plazhet, malet, qytetet, trashëgimia kulturore, çmimet… Dhjetëra miliona turistë të huaj kanë vizituar Shqipërinë në vitet e fundit për arsye të ndryshme. Vetëm gjatë tetë muajve të parë të këtij viti, Shqipërinë e vizituan mbi 8.5 milionë të huaj. Trendi i rritjes së vizitorëve të huaj kishte nisur në vitet para pandemisë COVID-19, që goditi Shqipërinë dhe vendet përreth në pranverën e vitit 2020. Atë vit, numri i turistëve ra ndjeshëm, shkaku i kufizimeve të rrepta në udhëtime, në tentim për ta limituar përhapjen e COVID-19. Por, që atëherë, turizmi në Shqipëri është ngjallur sërish. Sipas një raporti të publikuar nga Organizata Botërore për Turizëm e Kombeve të Bashkuara (UNWTO), në fund të muajit të kaluar, Shqipëria është vendi i dytë në botë që ka pasur rritjen më të madhe të turizmit. Në krahasim me periudhën janar-korrik të vitit 2019 – para pandemisë COVID-19 – Shqipëria ka pritur 93 për qind më shumë turistë gjatë së njëjtës periudhë të vitit 2024. Vetëm Katari gëzon rritje më të madhe se ajo. Kjo rritje e turizmit ka bërë që Shqipëria të arkëtojë edhe më shumë fitime. I njëjti raport i UNWTO-së e rendit Shqipërinë si vendin me rritjen më të madhe në botë të arkëtimeve nga turizmi. Në krahasim me vitin 2019, Shqipërinë këtë vit e kanë vizituar dukshëm më shumë banorë nga Evropa Jugore – plot 3.1 milionë turistë më shumë. Ndërsa, rajonet e vetme prej ku ka pasur rënie të numrit të turistëve, janë Azia Lindore dhe Paqësori, si dhe Afrika. Numri më i madh i këtyre vizitave bëhet gjatë muajve të verës. Vetëm gjatë muajve qershor, korrik dhe gusht të këtij viti, Shqipërinë e vizituan mbi 5 milionë të huaj. Edhe në vitet paraprake, muajt e verës kishin tërhequr më së shumti të huaj në Shqipëri. Gjatë këtyre muajve rritet edhe numri i udhëtarëve transitë, që kalojnë në Shqipëri vetëm për të shkuar në një destinacion tjetër final. Por, numri i këtyre udhëtarëve është i ulët në krahasim me ata që udhëtojnë për arsye personale, për pushime dhe për vizita te të afërmit e tyre. Gjatë tetëmujorit të parë të këtij viti, si në çdo periudhë tjetër, Shqipëria priti më së shumti vizitorë nga Kosova fqinje, ndjekur nga Italia dhe Maqedonia e Veriut. Edhe pse ende në numër dukshëm më të vogël sesa turistët nga vendet fqinje, në vitin e fundit është rritur edhe numri i vizitorëve nga India, Kina, Franca dhe Holanda, krahasuar me vitin paraprak. Doruntina Baftiu",https://kohajone.com/aktualitet/rritja-e-turizmit-ne-shqiperi-cka-tregojne-te-dhenat/,Economy,
566,"“Nuk ka rritje të çmimit të energjisë për furrat e bukës” – Sipas OSHEE, çdo lëvizje nga subjektet është abuzive","Operatori i Shpërndarjes së Energjisë Elektrike (OSHEE) ka sqaruar se aktualisht nuk ka asnjë rritje të çmimit të energjisë elektrike për furrat e bukës. Skema e faturimit për këto subjekte ka hyrë prej muajit prill dhe është përcaktuar pas dakordësisë së plotë me vetë subjektet. OSHEE sqaron se koncepti i “orarit pik”, i cili po diskutohet kohët e fundit është një koncept specifik i vendosur që në vitin 2016 nga ERE, si institucioni i ngarkuar me ligj për përcaktimin e tarifave në sektorin e energjisë; –        Orari pik gjatë të cilit aplikohet çmimi për energjinë e konsumuar është: o        Për periudhen 1 Nëntor – 31 Mars nga ora 18:00 deri në 22:00 o        Për periudhën 1 Prill – 31 Tetor nga ora 19:00 deri në 23:00. OSHEE sqaron se, vetëm gjatë orarit pik, për subjektet private, çmimi është 15% më i shtrenjtë se çmimi i zakonshëm.  Koncepti i energjisë pik është një koncept ndërkombëtar, i përdorur në gjithë Europën dhe më gjerë. Orari pik është orari kur konsumi i energjisë është më i lartë dhe çmimi i energjisë në tregje është mjaft i lartë. Prandaj Entet rregullatore ndërhyjnë me masa të tilla që të favorizojnë uljen e konsumit në këto orare. Gjithashtu, OSHEE sqaron se asgjë nuk ka ndryshuar nga data 1 nëntor. Vendimi i ERE për energjinë pik është i zbatueshëm që nga viti 2016 për gjithë subjektet private që kanë të instaluar matës inteligjent (vetëm matësit inteligjent janë të aftë të lexojnë konsumin sipas orareve). “Si rrjedhojë, çdo rritje e çmimit nga subjektet e furrave të bukës është i padrejtë dhe abuziv”, thekson OSHEE. Sipas të dhënave nga kompania, aktualisht janë rreth 1600-1700 furra buke të regjistruara si të tilla. Ndërkohë, që çmimi i energjisë në orarin e pikut ka filluar të zbatohet për furrat e bukës që nga viti 2016 dhe asnjeherë nuk ka patur ankesa për këtë tarifë. Që prej muajit prill 2024 kanë hyrë në fuqi tarifat e reja të furrave të bukës. Edhe për këto tarifa është i zbatueshëm koncepti i orarit pik. OSHEE sqaron se në bashkëpunim të ngushtë me Shoqatën e Prodhuesve të Bukës, Pastiçerisë dhe Brumërave, me qëllim aplikimin e drejtë dhe jo diskriminues të çmimeve të energjisë elektrike te furrave te bukes, propozuan në ERE çmime të reja për furrat e bukës. Këto çmime reflektonin situatën konkrete të biznesit të furrave të bukës, të cilat tashmë ushtrojne edhe aktivitete te kombinuara, si pasticeri, bar kafe, etj. Kategoritë e miratuara nga ERE në muajin prill 2024 janë si më poshtë: OSHEE sqaron se deri në prill 2024 për kategoritë II dhe III çmimi ka qënë 14 l/kËh pra më i lartë se sa tarifat aktuale të miratuara nga ERE. Çmimi i energjisë elektrike për furrat e bukës dhe kategoritë e bizneseve që prodhojnë produkte buke është i subvencionuar nga ana e shtetit. Sipas OSHEE, ky çmim nuk reflekton asnje kosto të energjise dhe qeveria e subvencionon si nje mase sociale për popullsinë. Bashkëpunimi shumë i ngushtë me grupet e interesit, si Shoqatën e Prodhuesve të Bukës, Pastiçerive dhe Brumrave, ka sjelle një tarifim më të drejtë të subjekteve dhe mbeshtetjen e nje konkurrence te ndershme ndermjet kategorive te ndryshme te furrave bukes. Përsa i përket periudhës Maj-Shtator 2024, numri i subjekteve Furra Buke të cilat faturohen sot janë rreth 1600, të ndarë sipas tre kategorive. Dorian Koça/SCAN",https://kohajone.com/aktualitet/nuk-ka-rritje-te-cmimit-te-energjise-per-furrat-e-bukes-sipas-oshee-cdo-levizje-nga-subjektet-eshte-abuzive/,Economy,
567,"E pa dëgjuar ndonjëherë: Rusia gjobit Google 20,000,000,000,000,000,000,000,000,000,000,000 dollarë!!","Rusia e ka gjobitur kompaninë Google me një shumë parashë që e ka vlerën më të madhe sesa i gjithë prodhimi bruto i botës, për shkak të kufizimeve të vëna ndaj kanaleve të propagandës ruse në YouTube. Gazeta ruse e biznesit, RBC njoftoi këtë javë se 17 kanale televizive ruse kishin ngritur padi në gjykatat e këtij vendi, të cilat vunë gjoba komplekse që kapin një shumë të pakuptueshme me 34 zero. Për krahasim, sipas Fondit Monetar Ndërkombëtar, totali i prodhimit bruto i të gjithë botës vlerësohet të jetë 110 trilion dollarë. Ndërkaq, kompania ombrellë e firmës Google, Alphabet, ka një vlerë tregu prej rreth 2 trilion dollarësh. Zëdhënësi i Kremlinit, Dmitry Peskov, e pranoi të enjten para gazetarëve se ai “as që mund ta shqiptojë saktë këtë shifër”, ndërsa tha se gjoba ishte “e mbushur me simbolikë”. “Google nuk duhet të kufizojë aktivitetet e transmetuesve tanë, dhe Google po e bën këtë,” tha ai. Agjencia shtetërore ruse e lajmeve, Tass njoftoi këtë javë se gjykata ruse e kishte urdhëruar më parë firmën Google që t’i zhbllokonte kanalet në YouTube ose do të përballej me shtimin e gjobave. Gjoba ka arritur shifra marramendëse sepse dyfishohet çdo javë. Në muajin gusht, shërbimi i rrjetit YouTube në Rusi pësoi një avari masive. YouTube konsiderohet si një nga rrjetet e pakta të mbetura ku audiencat në Rusi mund të ndjekin lajme të pavarura. Moska i bllokon faqet e lajmeve të pavarura në internet, ndërsa liria e shtypit është zhdukur. Google nuk iu përgjigj një kërkese të Zërit të Amerikës për të komentuar. Për këtë lajm u përdorën disa të dhëna nga agjencia e lajmeve Reuters/VOA/",https://kohajone.com/aktualitet/e-pa-degjuar-ndonjehere-rusia-gjobit-google-20000000000000000000000000000000000-dollare/,Economy,
568,Malaj: Angazhim për qeverisje efektive të financave publike,"Është zhvilluar sot takimi i 18-të i Komitetit Drejtues të Menaxhimit të Financave Publike, ku u miratua draftraporti Vjetor i Monitorimit për vitin 2023 i Strategjisë së Monitorimit të Financave Publike 2023-2030. Kështu bëri me dije ministri i Financave, Petrit Malaj i cili nënvizon se “raporti i monitorimit për vitin 2023 pasqyroi angazhimin për qeverisje efektive të financave publike dhe theksoi progresin në zbatimin e planit të veprimit, me 80% të progresit në nivel tregues performance dhe 82.61% në nivel aktiviteti”. Sipas ministrit, këto arritje, reflektojnë angazhimin për rritjen e transparencës dhe llogaridhënies në menaxhimin financiar. Malaj shkruan me tej se një sistem i shëndoshë i menaxhimit të financave publike, jo vetëm që mbështet stabilitetin ekonomik, por gjithashtu ndërton besimin në institucionet publike. “Dialogu dhe bashkëpunimi ndërmjet institucioneve qeveritare, shoqërisë civile dhe partnerëve ndërkombëtarë, mbetet me rëndësi”,-shkruan Malaj.",https://kohajone.com/aktualitet/malaj-angazhim-per-qeverisje-efektive-te-financave-publike/,Economy,
569,"Euro dhe stërlina vazhdojnë rënien, këmbimi valutor për sot","Sot, më 29 tetor 2024, në tregun valutor, dollari amerikan blihet me 90.3 lekë dhe shitet 91.4 lekë. Euro sot blihet me 98.1 lekë, ndërsa shitet me 98.7 lekë. Paundi britanik sot blihet me 117.3 lekë dhe shitet me 118.4 lekë. Franga zvicerane këmbehet sot në blerje me 104.3 lekë, në shitje me 105.3 lekë. Dollari kanadez sot në blerje këmbehet me 65 lekë dhe në shitje me 66.4 lekë.",https://kohajone.com/aktualitet/euro-dhe-sterlina-vazhdojne-renien-kembimi-valutor-per-sot/,Economy,
570,"Spanja: Europa po mplaket, duhen emigrantët!","Shumë vende të Bashkimit Evropian po bëjnë thirrje që blloku të vërë kufizime për emigracionin ndërkohë që është shtuar mbështetja për partitë politike të krahut të djathtë. Siç njofton korrespondenti i Zërit të Amerikës, Henry Ridgwell, Spanja është kundër këtij qëndrimi ndërsa këmbëngul se mplakja e popullsisë evropiane ka nevojë për një emigracion të kontrolluar për të ndihmuar në rritjen e ekonomisë. Në Spanjë këtë vit kanë mbërritur më shumë se 42,000 emigrantë të parregullt, një rritje prej dy të tretave krahasuar me një vit më parë. Shumica mbërrijnë në Ishujt Kanarie të Spanjës, rreth 100 kilometra nga vija bregdetare afrikane. Sipas grupeve të të drejtave të njeriut, rreth 6,000 emigrantë humbën jetën vitin e kaluar gjatë udhëtimit të rrezikshëm. Për shumë emigrantë, ëndrra për një jetë më të mirë në Evropë i tejkalon rreziqet. Zëri i Amerikës bisedoi me 22-vjeçarin Macire Konare i cili mbërriti në Spanjë nga shteti afrikan, Mali. “Nëse vini këtu, duhet të shkolloheni, të mësoni dhe të flisni me njerëzit. Duhet të jesh njeri i hapur, veçanërisht si emigrant. Duhet të bëni përpjekje të dyfishta dhe kjo është ajo që po bëjmë”. Emigrantët shpresojnë për një jetë më të mirë. Qeveria spanjolle po ashtu e shikon emigracionin si një mundësi ekonomike. Si në shumë vende perëndimore, popullsia e Spanjës po plaket me shpejtësi. Ajo ka nevoja të mëdha për një krah të ri pune për të ndërtuar ekonominë dhe për të paguar taksat. Vitin e kaluar, shkalla e lindjeve në Spanjë arriti nivelin më të ulët ndonjëherë, nën 1.2, ndër më të ulëtat në Evropë. Gjatë një takimi të udhëheqësve të Bashkimit Evropian, Kryeministri spanjoll Pedro Sanchez tha se emigracioni është jetik. “Konkurrenca jonë e tanishme dhe e ardhshme, rritja ekonomike e vendit tonë, qëndrueshmëria e modelit tonë të mirëqenies varet gjithashtu nga migrimi. Duhet të menaxhojmë flukset e emigracionit nga perspektiva e sfidës demografike”. Mes rritjes së mbështetjes për partitë e ekstremit të djathtë në Evropë, shumë vende të bllokut duan kontrolle më të ashpra të migracionit. Arritja e një ekuilibri nuk do të jetë e lehtë. Zëri i Amerikës bisedoi me zotin Jesus Verdu Baeza, profesor në Universitetin e Kadizit. “Jemi një shtet me vlera dhe duam një ekuilibër mes kontrollit të emigracionit dhe një rruge ligjore për ardhjen e azilkërkuesve dhe respektimin e të drejtave të tyre. Kemi nevojë për ta. Pa emigrantët nuk mund të kemi fruta në dyqane. Ekonomia nuk mund të funksionojë siç duhet. Kemi nevojë për emigrantë”. Si pjesë e qasjes së saj të re, Spanja po harton një “strategji për Afrikën” duke u përqendruar tek ajo që e cilëson si transformim ekonomik dhe social të kontinentit. Ndërsa kërkon të lehtësojë emigracionin në bazë të rregullave, Spanja po përpiqet të ndalojë hyrjen e emigrantëve të parregullt. Ajo kërkon që “Frontex”, agjencia kufitare e BE-së, të kërkojë leje për të patrulluar brigjet afrikane dhe të ndalojë varkat e emigrantëve. Shumë emigrantë janë traumatizuar nga udhëtimi. Një prej tyre është edhe marokeni 21-vjeçar, Ahmed Qarrab. “Një këshillë për bashkatdhetarët dhe miqtë: Mos udhëtoni me varka të vogla, sepse janë shumë të rrezikshme”. Spanja kërkon një zgjidhje afatgjatë për emigracionin që funksionon për Afrikën dhe Evropën. Por shpresa për një jetë më të mirë vazhdon të tërheqë dhjetëra mijëra njerëz nëpër ujërat e rrezikshme./VOA/",https://kohajone.com/aktualitet/spanja-europa-po-plaket-duhet-emigrantet/,Economy,
571,"Next to Vala Mar Premium, destinacioni juaj në Adriatik","Next to Vala Mar Premium, destinacioni juaj në Adriatik. Zbuloni vendin ideal për të jetuar, pushuar dhe investuar të sigurt. Vetëm 40 minuta larg kryeqytetit, në zonën e Hamallaj, buzë detit Adriatik, në një kombinim perfekt mes qetësisë së natyrës dhe komoditetit, ndodhet një destinacion që të sjell ndërmend një oaz paqeje e qetësie. Në Next to Vala Mar Premium, natyra ndërthuret në mënyrë harmonike me arkitekturën e projektit, duke krijuar ambientin ideal për t’u arratisur fundjavave dhe jo vetëm. Ky destinacion është lehtësisht i aksesueshëm nga Aeroporti Ndërkombëtar Nënë Tereza me një distancë 40 minuta, nga Kosova me një distancë më pak se 3 orë si dhe fare pranë disa prej atraksioneve më të njohura të zonës siç është Kepi i Rodonit, ku ndodhet Kalaja e Skënderbeut dhe Kisha e Mamicës. Tërheqës për vizitorë e investitorë vendas e të huaj, Next to Vala Mar Premium është një projekt që ofron një mori shërbimesh premium. Vilat twin dhe apartamentet janë projektuar në harmoni të plotë me natyrën, aq sa duken si pjesë e saj. Ato ofrojnë të gjitha kushtet për një jetesë ideale, siguri 24 orë, komoditet dhe relaks, ambient të qetë dhe perfekt për të gjithë familjen. Përtej rezidencave, projekti ka edhe një zonë të gjerë argëtimi, me bare, restorante, hotele, butikë e supermarket, të gjitha të vendosura në zonën e quajtur “Citadella”, vendi ideal për të plotësuar më së miri ditët dhe për të ofruar relaksin e dëshiruar. Pjesë e Next to Vala Mar Premium është edhe marina, një hapësirë lundrimi me vende ankorimi për jahte, skafe e varka, e cila do të shërbejë për banorët e kompleksit dhe më gjerë. Jo vetëm pozicionimi ideal por edhe klima e ngrohtë me 300 ditë diell në vit mundësojnë një turizëm gjatë gjithë vitit dhe e bëjnë këtë projekt ideal për të jetuar, pushuar apo investuar. Next to Vala Mar Premium është tashmë destinacioni i të gjithëve në Adriatik dhe një mundësi shumë e mirë investimi në bregdetin shqiptar e cila përkthehet në fitime të konsiderueshme.",https://kohajone.com/aktualitet/next-to-vala-mar-premium-destinacioni-juaj-ne-adriatik-2/,Economy,
572,Sondazhi: 40% e shtresës së mesme gati për emigrim,"Një sondazh i “Monitor” me 1044 persona (857 jetojnë në vend dhe 187 jashtë) i cili u zhvillua për rreth një muaj, nga data 11 shtator, zbuloi një trend të ri të emigrimit të personave të arsimuar dhe në gjendje të mirë ekonomike. Mbi 94% e pjesëmarrësve ishin me arsim të lartë dhe gati gjysma ishin me gradë PHD dhe 57 doktorantë. Nga të anketuarit që jetonin në Shqipëri, 40% kishin bërë gati planet dhe infrastrukturën për t’u larguar gjatë dy viteve në vijim. 33% e atyre që pohuan se kanë menduar të largohen i takojnë grupmoshës 40-49 vjeç, 38.5% grupmoshës 30-39 vjeç. Ndryshe nga popullata e përgjithshme që shikon si arsye kryesore të emigrimit, statusin ekonomik dhe punësimin, në shtresën e mesme dhe te profesionistët, arsyeja kryesore pse kanë vendosur të largohen nga Shqipëria është mungesa e shpresës se gjërat mund të përmirësohen dhe gjithashtu vlerësojnë të rëndësishme mungesën e cilësisë në shërbimet shëndetësore dhe arsimore. Ja të gjitha arsyet që po largojnë shtresën e mesme. Emigracioni në Shqipëri ka marrë përmasat e një gangrene, e cila ka mbetur pa një diagnozë, e për rrjedhojë edhe pa një kurë se si mund të fashitet para se efektet të jenë të pandreqshme. Hemorragjia e ikjeve që nisi me shembjen e sistemit komunist në vitin 1990 vijon të jetë e fortë edhe pas më shumë se 30 vitesh dhe së fundmi po gjen përhapje në kategorinë e të arsimuarve dhe profesionistëve që përfaqësojnë shtresën e mesme. Një sondazh i “Monitor”, që nisi më 11 shtator të këtij viti dhe zgjati rreth një muaj, ku u intervistuan 1044 persona rreth arsyeve që çojnë individët dhe familjet të largohen nga Shqipëria, tregoi për një pakënaqësi të lartë me standardet e jetës në Shqipëri, mungesën e perspektivës për të ardhmen, cilësinë e dobët në arsim dhe shëndetësi, korrupsionin e lartë etj. Sondazhi i zhvillua online, përmes platformës ECR (Engaged Citizens Reporting- Angazhimi i qytetarëve në raportim). Kampioni është rastësor dhe nuk përbën gjetje shkencore. Nga totali i të anketuarve 857 persona (82%) jetonin në Shqipëri dhe 187 (ose 17.9%) jetonin jashtë vendit.
Rezultatet e intervistave treguan për një emigracion potencial të lartë në mesin e të shkolluarve. Mbi 94% e pjesëmarrësve (984 persona kishin arsimin e lartë, nga të cilët 478 me gradë PHD dhe 57 doktorantë). Nga të anketuarit që jetonin në Shqipëri 89.7 kishin menduar largimin nga Shqipëria si një opsion, ndërsa vetëm 88 persona ose 10% e atyre thanë se nuk kishin menduar asnjëherë largimin nga vendi. Pyetjes “keni ndonjë plan konkret për t’u larguar nga vendi brenda 2 viteve të ardhshme?” i dhanë përgjigje 769 persona që jetojnë në Shqipëri, ku 40.6% e tyre (312 persona) pohuan se do të largohen nga Shqipëria në dy vitet e ardhshme. Gjysma e të anketuarve, 54.8%, nuk do të largoheshin nga vendi për një pagë bruto jo më të vogël se 2000 euro.
Më shumë se 60% mendojnë se duhet të ulet korrupsioni për të zvogëluar emigrimin e të rinjve dhe gjithashtu përmirësimi i shërbimit arsimor dhe shëndetësor konsiderohet nga gati gjysma e të anketuarve. “Në fakt, largimi i shtresës së mesme dhe njerëzve që janë në punë është jashtëzakonisht i rrezikshëm për një vend. Këtu në vendin tonë, kjo shtresë nuk largohet për para apo për vend pune, pasi tani punë gjen ku të duash. Por largohet për një shoqëri më të mirë, më të kulturuar dhe më njerëzore, diçka që nuk e blen dot edhe sikur të paguhesh 100,000 euro në muaj. Largimi për këtë arsye është pa kompromis page dhe pasurie. Ndaj, sa të jetë kjo arsye nuk do të ketë ndonjëherë metodë frenimi për largimin”, – u përgjigj një nga anketuarit. Sondazhi i “Monitor” evidentoi se nga 187 të intervistuar që jetonin jashtë vendit, mbi 57% nuk kanë plan të kthehen në Shqipëri ose maksimumi do të vizitojnë vendin për pushime. Vetëm 2.1% kishin plane të afërta për rikthim dhe 23.5% pas disa vitesh. 40.6% kanë vendosur të ikin në dy vitet në vijim
Tendenca për të emigruar është më e fortë në mesin e personave të arsimuar treguan rezultatet. Rreth 90% e 857 personave të anketuar në Shqipëri thanë se kishin menduar të emigronin, por 40% e tyre tashmë kishin plane dhe po përgatiten për t’u larguar në dy vitet në vijim.
Emigracioni potencial duket se është shumë i lartë në popullsinë e mirarsimuar. Emigrimi potencial në shtresën e mesme duket se është më i lartë në popullsinë e zakonshme. Sondazhi i “Monitor” u realizua nëpërmjet një thirrje të hapur në variantin online dhe nuk kishte një kampionim paraprak. Të 1044 personat që plotësuan anketën në pjesën dërrmuese (94%) ishin me arsim të lartë të shoqëruar me doktoratë. Për rrjedhojë sondazhi u kthye në matës të ndjesisë rreth emigrimit në një popullsi të mirarsimuar dhe me të ardhura mbi mesataren.
“Unë jam njëri nga ata që jam larguar familjarisht prej afro një viti. Kam punuar në Tiranë rreth 15 vite në sistemin bankar, përkatësisht në 3 banka. Ka nepotizëm dhe shumë paaftësi. Karriera nuk bëhet në bazë të meritës. Tmerr! Jemi larguar sepse nuk dua që fëmijët e mi të rriten në ata katrahurë. Edhe pse këtu ku jemi, si fillim jemi 2 shkallë më poshtë nga pozicioni që kishim, ama ndihesh i sigurt, i vlerësuar, stresi zero etj.
Lëre fare pastaj të flasësh për administratën shtetërore në Shqipëri, është tmerr. Atij populli duhet t’i ndryshohet truri, nuk bëhet më. Vendi ka marrë fund. Uroj të mos ketë ndonjë krizë financiare në Shqipëri, sidomos ajo në ndërtim. Nëse Greqia e kaloi për 8 vite, Shqipëria do duhet 30 vite.” shkruan Andi. Studime të tjera mbi zhvillimet demografike të vendit tregojnë se Shqipëria renditet në mesin e 10 vendeve me nivelin më të lartë të emigrimit në rang botëror. Organizata e Kombeve të Bashkuara në projeksionet e reja për popullsinë globale të këtij viti referoi se Shqipëria, Bosnjë dhe Hercegovina, Lituania, Porto Riko dhe Moldavia do të përballet me rënie të popullsisë në nivelet 14% në 30 vitet e ardhshme. Këto vende do të kenë normat më të larta globale të rënies së popullsisë, kryesisht nga emigracioni i lartë i të rinjve, të cilët më pas ndikojnë në rënien e popullsisë së mbetur. Banka Botërore, në raportin e fundit rajonal, evidentoi se Shqipëri kishte normën më të lartë të emigracionit mes të arsimuarve në krahasim me vendet e tjera në Ballkanit Perëndimor. Jo vetëm të rinjtë, po ikin shtresa dhe mosha e mesme
Anketa evidentoi tendenca të forta për emigrimin në shtresën e mesme dhe në moshën e mesme. Emigracioni në Shqipëri është i përqendruar në të rinjtë ende pa krijuar familje, por vitet e fundit ka një trend në emigrimin e familjeve, me njerëz të arsimuar dhe të mirëpaguar.
Nga personat që jetonin në Shqipëri, 33% e atyre që pohuan se kanë menduar të largohen i takojnë grupmoshës 40-49 vjeç, 38.5% grupmoshën 30-39 vjeç dhe 15,8% ishin nga 20-29 vjeç. Të dhënat e sondazhit tregojnë nivel të lartë zhgënjimi te profesionistët e arsimuar mbi 40 vjeç, të cilët kishin investuar në familje dhe në profesion dhe po mendojnë të largohen nga vendi, jo vetëm për arsye financiare, por për një infrastrukturë jetësore më të mirë që lidhen me shërbime arsimore dhe shëndetësore më të mira, infrastrukturë më të mirë dhe një mjedis më të pastër. Një i anketuar që zotëron një biznes me 25 të punësuar tha se ka planifikuar të largohet nga vendi për këto arsye: “Ajër i ndotur dhe i pamonitoruar, ushqime të dëmshme të pakontrolluara. Asnjë strategji për arsimin. Asnjë masë për rritjen e hapësirave të gjelbra. Trafik në rritje. Jam biznesmen, por edhe jep paga të larta dhe i trajton mirë, prapë shqiptarët ikin jashtë se mendojnë se do pasurohen shpejt. Jashtë paguhesh me orë pune, ndërsa në Shqipëri paguhesh me pagë fikse.
Një inxhinier në Gjermani merr 25 euro/orë dhe mund të punojë 10 ose 5 orë sipas dëshirës. Orët shtesë paguhen. Në Shqipëri nuk zbatohet Kodi Punës, festat zyrtare bëhen ditë pune. Nuk ka meritrokaci. Ka padrejtësi të mëdha sociale. Mungon një shtet ligjor që rregullon jetesën e popullatës në paqe. Vendi sundohet nga kriminelët dhe trafikantët që i nxjerrin nga burgu. Me pak fjalë, edhe pushtuesi do të ishte sjellë më mirë me pronën publike”.
Tendenca për t’u larguar është shumë më e fortë te meshkujt se te femrat. 72% e atyre që kishin menduar të largoheshin nga vendi ishin meshkuj dhe 27% femra. Nga të 1044 personat e anketuar 93%, ishin të punësuar dhe vetëm 7% pa punë. Nga të punësuarit 78% ishin me kohë të plotë, 10.3% ishin të vetëpunësuar dhe 4.7% ishin të angazhuar me kohë të pjesshme.
Shumica e të anketuarve kishin krijuar familje, pasi ishin të martuar ose në bashkëjetesë dhe vetëm, pjesa tjetër 25.5% ishin beqar dhe 1.2% të divorcuar. Arsyet që shtyjnë shtresën e mesme të largohen nuk janë ekonomike
Ndryshe nga popullata e përgjithshme që shikon si arsye kryesore të emigrimit, statusin ekonomik dhe punësimin, në shtresën e mesme dhe te profesionistët, arsyeja kryesore pse kanë vendosur të largohen nga Shqipëria është mungesa e shpresës se gjërat mund të përmirësohen dhe gjithashtu vlerësojnë të rëndësishme mungesën e cilësisë në shërbimet shëndetësore dhe arsimore.
Më shumë se 66% e të anketuarve që jetojnë në Shqipëri, 568 persona nga 857 gjithsej, dhanë si arsye për emigrimin “mungesën e perspektives për të ardhmen”. Gjithashtu, më shumë se gjysma mendojnë si arsyen e dytë më kryesore për largimin nga vendi “standardet më të larta të jetesës”, në vend të tretë “mungesa e një shërbimi shëndetësor të përshtatshëm”, në vend të katërt, ”mungesa e sigurisë dhe stabilitetit politik, ndërsa 46% e të anketuarve kishin si një arsye “arsim më të mirë për fëmijët”.
Të anketuarit kanë zgjedhur më shumë se një arsye për largimin. Gjithashtu zvogëlimi i hapësirave publike në zonat urbane shërbeu si arsye për 30% të të anketuarve. Rezultatet tregojnë se, arsyet që kanë të bëjnë me punësimin dhe gjendjen ekonomike zënë një peshë më të ulët për largimin. Mundësi më të mira punësimi, paga më e ulët dhe problemet ekonomike në vend zunë vendin 7, 8 dhe 9 në grupin e arsyeve.
Një qytetar komentoi “Anarki, korrupsion në organet e drejtësisë së re, prokurori dhe gjykata. Mbi të gjitha, Drejtoria e Tatimeve të Bashkisë së Tiranës. Familja nuk shikon të ardhme dhe siguri në vend. Mundësi më shumë për fëmijët. Meritokraci e munguar në Shqipëri. Unë personalisht ika për fëmijët. Dy djem, (në 2015, kur ikëm) njëri 19 e tjetri 13 vjeç. Nuk shikoja të ardhme për ta në Shqipëri”.
Një qytetare tjetër A. Elezi komentoi “sepse të heqin nga puna. Punët nuk janë kurrë afatgjata. Nuk ka pensione, nuk ka të ardhme. Kur marrin vesh që ke 5 lekë të ruajtura diku i ke gjithë ditën me fatura në dorë. Pa arsyetuar që njeriu i do për sëmundje, ilaçe, pushime, shkollim, apo për të siguruar pleqërinë. Se të heqin e të vënë gjithë ditën nga puna”. 54.8% nuk rrinë Shqipëri as për 2000 euro pagë
Sondazhi evidentoi se, shumica e profesionistëve që përfaqësojnë shtresën e mesme në Shqipëri nuk rrinë në Shqipëri as për 2000 euro pagë. Pyetjes se “për cilin nivel page nuk do të mendonit largimin nga vendi (bruto/muaj)”, 4.8% e të anketuarve që jetojnë në Shqipëri, rreth 469 persona, mund të rrinë në Shqipëri për paga mbi 2000 euro. 10% e të anketuarve pohuan se nuk do të largoheshin nga vendi për paga 1100-1400 euro në muaj, 12,7% nuk ikin nga vendi për paga në intervalin 1400-1700 euro në muaj, ndërsa 7,1% nuk ikin nga vendi për një pagë 500-1100 euro në muaj. “Në këtë vend, as për +2000 euro apo më shumë nuk rrihet. Është keqardhje për veten dhe fëmijët të rrish. Sistem arsimor përtokë, shëndetësia është më mirë të të vrasin me plumb sesa të shkosh në spitale, për të mos folur për edukatën qytetare dhe njerëzore nga të gjithë. Fatkeqësisht jemi tmerr”, komentoi Gerd.
Joani, një qytetar tjetër, komentoi: “Problemi më i madh në vendin tonë është mentaliteti nga koha e komunizmit që njerëzit akoma trajtohen pa respekt. Nuk ka asnjë ndërgjegjësim për brezat e rinj. Harrojnë oligarkët dhe biznesmenët që janë njerëzit që punojnë dhe që vendosin makineritë e tyre në punë.
Harrojnë që ne paguajmë taksa që ata të marrin tenderë, etj. Çdo hap që hidhet nuk merr parasysh perspektivën, por sot për nesër”. Gjermania, SHBA dhe Kanadaja, vendet e synuara për të ikur
Profesionistët dhe shtresa e mesme që mendojnë të largohen nga Shqipëria synojnë vendet më të zhvilluara.
Nga grupi i personave që po bëhen gati të ikin nga Shqipëria në dy vitet në vijim, 312 persona ose 37.8% e tyre synojnë të largohen në Gjermani, 21% në SHBA dhe 9% në Kanada. Përqindje më të ulëta zgjodhën Italinë (8.6%), Britaninë e Madhe (5%) Zvicrën (2%) dhe vende të tjera të BE-së me një përqindje më pak se 1%. Nga pjesa që jeton në Shqipëri, 48% nuk ishin aspak të kënaqur me karrierën e tyre, 44.5% ishin disi të kënaqur dhe 7.7% ishin shumë të kënaqur.
Pas vitit 2015 ka një trend në rritje të emigrimit drejt Gjermanisë, për shkak të lehtësive në procedurat burokratike për profesionistët. Anketa tregoi se shtresa e mesme synon të largohet në mënyrë të organizuar në vende shumë të zhvilluara, me kontrata pune ose me emigracion të organizuar.
Andrea shkruan: “Pse ikin mjekët? Mjeku edhe këtu po të punojë, merr një pagë dhe ka të ardhura të mira. Pse largohen atëherë? Largohen sepse në spitale janë të njëjtët mjekë, me fëmijët e tyre, me gratë e tyre që punojnë prej 40 vjetësh dhe i pengojnë të gjithë të rinjtë të futen në sistem.
Ndaj të rinjtë, sa të lodhen në këto procese largohen dhe vazhdojnë karriera të mira jashtë. Ndërkohë ata mjekë jo vetëm bllokojnë vendin e punës, por edhe vjetrojnë moshën mesatare të stafit dhe nuk sjellin asnjë avantazh”. Ulja e korrupsionit, kusht për përmirësimin e situatës
Kur u pyetën “Çfarë mendoni se duhet të përmirësohet në vend për të zvogëluar largimin e të rinjve? (Zgjidhni deri në 2 përgjigje)”, më shumë se gjysma e të anketuarve 674 prej tyre mendojnë se ulja e korrupsionit është e para. Pothuajse të gjithë të anketuarit dhe ata që kanë komentuar përzgjedhjet e tyre konsiderojnë korrupsionin në prapavijë të arsyeve.
Çështja e dytë më e rëndësishme që duhet përmirësuar është “Arsimi”, e cila është përzgjedhur si çështje kryesore për përmirësim nga 45.9%, gati gjysma e të anketuarve, gjithashtu gati gjysma konsiderojnë se duhen përmirësuar stabiliteti politik dhe ekonomik dhe sistemi shëndetësor. Gjithashtu rritja e mundësive për punësim dhe mbështetja e sipërmarrëse të rinj ishte e rëndësishme, përkatësisht për 38% dhe 25% të të anketuarve. “Duhen plane konkrete për ta bërë qytetin më të jetueshëm (Tirana – trafik i rënduar, mungesa e vendparkimeve, mungesa e hapësirave të gjelbra, transporti publik i munguar, uji dhe ajri i ndotur), rritja e pagave (çmime të larta krahasuar me të ardhurat). Së dyti, respekti i punonjësve që punojnë në sektorin privat, pushime vjetore, vlerësimi për orët shtesë që punojnë, paga e plotë e deklaruar. Duhet riformatimi i sistemit të gjyqësorit, arsimit, shëndetësisë dhe kontrolli i cilësisë dhe çmimeve të shportës bazë. Shteti duhet të financojë të rinjtë, për kredi me kosto të përballueshme, kam 20 vjet pune dhe me vështirësi mora kredi që të blej një apartament”.
Gjithashtu 74% e të anketuarve që jetonin në Shqipëri mendonin se kushtet e punës në Shqipëri janë shumë të rëndësishme për të mos u larguar nga vendi, 20% mendojnë se janë disi të rëndësishme dhe 5.6% jo shumë të rëndësishme. “Përmirësimi i kushteve të jetesës” frenon largimin Të anketuarit u pyetën për një grup arsyesh në pyetjen “Çfarë mund t’ju bindte më shumë për të qëndruar në vend? (Zgjidhni deri në 3 përgjigje)”. Shumica 76% renditen “Përmirësimi i kushteve të jetesës”. Më shumë se 50% zgjodhën si kritere themelorë që duhen përmirësuar për të mos lënë vendin “Rritjen e pagës dhe përfitimeve”, “Stabilitetin politik dhe social”, “Zhvillimin e mundësive për karrierë” dhe “Më shumë mundësi për arsim dhe trajnime profesionale”. Arsyet e tjera zunë një peshë më të ulët. “Pushtetarët e sotëm, çdo ligj, vendim apo udhëzim e bëjnë për veten. Po marr vetëm një shembull. Një punonjës i thjeshtë apo ish-zyrtar, pavarësisht se ka punuar një jetë të tërë, 35 – 40 vjet merr aktualisht një pension maksimumi 45,000 lekë, ndërsa një deputet, i cili ka qenë të paktën për një muaj deputet e pastaj është larguar merr 75,000 lekë në muaj. Kjo është barazia e shtetit tonë demokratik”, komentoi Xh. Zagorcani. Për pyetjen “Çfarë mund t’ju bindte më shumë për të qëndruar në vend? Një qytetar tjetër komentoi: “Një qeverisje dinjitoze ku qytetari të ndihet krenar për qeverisjen e tij dhe autoritetin e vendit të tij në botë.
Një shtet që mirëfunksionon (ulje korrupsioni, ofrim shërbimesh për të cilat paguajmë, mbrojtje e konsumatorit/individit). Paga duhet të vendoset me orët e punës, në një punë dua të punoj 4 orë, në punën tjetër dua të punoj 5 orë.
Pra shteti gjeneron më shumë të ardhura nëse personat janë të dypunësuar. Aktualisht jemi në një punë dhe duhet të rrimë nga ora 8:00 deri 16:00 me pagë bazë. Paga nuk ka lidhje me vendimin për të ikur, por shëndetësinë e mirë, arsim, hapësira publike, barazi para ligjit, por mendoj që këto nuk do bëhen kurrë, sepse korrupsioni është bërë gangrenë në çdo pjesë të shoqërisë.
Më vjen keq, por do largohem edhe pse kam dy biznese me 25 të punësuar”. Monitor",https://kohajone.com/aktualitet/sondazhi-40-e-shtreses-se-mesme-gati-per-emigrim-shkak-mungesa-e-perspektives-dhe-sistemit-shendetesor/,Economy,
573,Në Tiranë produktet blegtorale janë dyfish çmim shitje në raport me Kosovën (shiko listën e çmimeve),"Çmimet në Shqipëri për produktet ushqimore dhe blegtorale janë një tmerr. Përveç diferencave me Kosovën, çmimet e produkteve të bulmetit në Shqipëri janë gjithashtu më të larta se në vendet e tjera të rajonit të Ballkanit dhe shumë më të larta se në vendet e Bashkimit Europian. Kjo situatë tregon se sektori i blegtorisë në Shqipëri ka nevojë për reforma dhe mbështetje për të përmirësuar prodhimin dhe për të stabilizuar çmimet për konsumatorët shkruan JOQ. Në Tiranë: Qumësht lope Erzeni 1 L – 190 lekë ose 1.94 euro. Qumësht lope Gjirofarma 1 L – 209 lekë ose 2.13 euro. Qumësht lope Ambla 1 L – 220 lekë ose 2.24 euro. Qumësht lope Zepa 1 L – 195 lekë ose 1.99 euro. Kos lope Lufra Tradita në shishe plastike 1 L – 195 lekë ose 1.99 euro/kg. Kos lope Gjirofarma ne shishe plastike 910 gr – 199 lekë ose 2.23 euro/kg. Kos lope Zepa në gotë plastike 950 gr – 229 lekë ose 2.46 euro kg. Kos lope Natyral në shishe plastike 0.9 kg – 239 lekë ose 2.71 euro/ kg. Kos lope Gjirofarma në vazo qelqi 970 gr – 289 lekë ose 3.04 euro/kg. Kos lope Zyfi në vazo qelqi 1kg – 299 lekë ose 3.05 euro. Në Prishtinë: Qumësht lope Drena 1 L – 1.09 euro. Qumësht lope Vita 1 L – 1.15 euro. Qumësht lope Tamël 1 L – 0.99 euro. Qumësht lope Dukat 1 L – 1.09 euro. Kos lope Sharri natyral në gotë plastike 1.9 kg – 2.39 euro ose 1.26 euro/kg. Kos lope Bylmeti Extra në gotë plastike 1.4 kg – 1.85 euro ose 1.32 euro/kg. Bazuar në çmimet e mësipërme rezulton që çmimi mesatar i qumështit të lopës të paketuar në kuti kartoni “Tetra pack”: Në Tiranë është 2.07 euro për 1 litër. Në Prishtinë është 1.08 euro për 1 litër. Ndërsa çmimi mesatar i kosit: Në Tiranë është 2.58 euro për 1 kg. Në Prishtinë është 1.29 euro për 1 kg.",https://kohajone.com/aktualitet/ne-tirane-produktet-blegtorale-jane-dyfish-ne-raport-me-kosoven-shiko-listen-e-cmimeve/,Economy,
574,"AZHBR: Skema Kombëtare financon 59,621 fermerë","Agjencia për Zhvillim Bujqësor dhe Rural vijon disbursimin e Skemës Kombëtare të Mbështetjes në Bujqësi 2024. AZHBR, bën të ditur se, deri më sot janë 59,621 fermerë të financuar me një fond prej 2,18 Miliard lekësh, ndërkohë po vijon intensivisht procesi për kryerjen e pagesave për fermerët e tjerë. Në Skemën Kombëtare 2024 ofrohet mbështetje për: tufën bazë të matrikulluar (gjedhë dhe të imta), bletarinë, fermat organike, certifikimi Global Gap, fara- fidanë dhe inpute të tjera, bimët mjekësore – aromatike, si edhe mbështetje me naftë për punimet e mekanizuara në bujqësi. Qëllimi i këtyre masave është ulja e kostove për fermerët dhe rritja e rendimentit të prodhimit vendas.",https://kohajone.com/aktualitet/azhbr-skema-kombetare-financon-59621-fermere/,Economy,
575,Guvernatori Sejko në takimin me FMN-në dhe BB: Shqipëria e ka fituar luftën me inflacionin,"Guvernatori i Bankës së Shqipërisë, Gent Sejko, mori pjesë në Mbledhjet Vjetore të Fondit Monetar Ndërkombëtar (FMN) dhe të Grupit të Bankës Botërore (BB), të zhvilluara në Uashington DC, SHBA. Këto mbledhje përfaqësojnë një forum të nivelit të lartë, ku vendimmarrësit e FMN-së dhe BB-së, së bashku me guvernatorët dhe ministrat e financave të vendeve anëtare në këto institucione ndërkombëtare financiare, mblidhen së bashku për të diskutuar zhvillimet më të fundit të ekonomisë botërore. Banka e Shqipërisë u përfaqësua në këto takime me një delegacion të kryesuar nga Guvernatori, Gent Sejko, Zëvendësguvernatorja e Parë, Luljeta Minxhozi, si dhe drejtues të tjerë. Me këtë rast, Guvernatori Sejko zhvilloi disa takime të rëndësishme me personalitete të njohura të fushës financiare ndërkombëtare, ndër të cilët veçojmë: Drejtorin Ekzekutiv për Shqipërinë në FMN,  Federico Giammusso; Drejtorin e ardhshëm Ekzekutiv për Shqipërinë në FMN, Riccardo Ercoli; Drejtorin e Departamentit Evropian në FMN, Alfred Kammer; Zëvendësdrejtoren e Departamentit Monetar dhe Tregjeve Kapitale, JenniferElliott; Shefen e Misionit të FMN-së Anke Weber, Zëvendëspresidenten për Rajonin e Evropës dhe Azisë Qendrore në BB, Antonella Bassani; Drejtorin Ekzekutiv për Shqipërinë në BB, Matteo Bugamelli, Drejtoren Rajonale për Ballkanin Perëndimor në BB, Xiaoqing Yu; Drejtorin Global për Financat, Konkurreshmërinë dhe Inovacionin në BB Jean Pesme. Gjatë këtyre takimeve, Guvernatori Sejko i njohu përfaqësuesit e FMN-së dhe BB-së me zhvillimet ekonomike dhe perspektivat e progresit të mëtejshëm të vendit. Ai u shpreh se, ashtu si vendet e tjera, edhe Shqipëria u prek nga goditjet e pafavorshme ekonomike globale dhe inflacioni i lartë. “Shqipëria e ka fituar luftën me inflacionin që u shfaq prej fillimit të konfliktit në Ukrainë dhe tashmë inflacioni është në nivelet më të ulëta, ndërkohë që tregjet financiare paraqiten të qeta, dhe me kapacitet për mbështetjen dhe përparimin e mëtejshëm të ekonomisë shqiptare”, u shpreh Guvernatori Sejko. Në këtë kuadër, politika e ndjekur nga Banka e Shqipërisë si autoriteti monetar i vendit ka qenë e mbështetur plotësisht në të dhëna, transparente dhe i është komunikuar në mënyrë efektive aktorëve vendas. Aktualisht, inflacioni në vend është i ulët krahasuar me vendet e rajonit dhe ato të BE-së, duke reflektuar një normë më të ulët inflacioni të përgjithshëm, si rezultat i politikës monetare të kujdesshme të Bankës së Shqipërisë, si dhe i presioneve inflacioniste të shkaktuara nga mbiçmimi i kursit të këmbimit. Lidhur me politikat makroekonomike, Guvernatori theksoi se ato do të jenë të harmonizuara me synim sigurimin e një rritjeje ekonomike të qëndrueshme në periudhën afatmesme. Përfaqësuesit e FMN-së dhe BB-së përgëzuan Shqipërinë për progresin e bërë në drejtim të zhvillimit ekonomik dhe veçanërisht për çeljen e negociatave me Bashkimin Evropian për grup-kapitullin e parë. Përmbushja e kritereve të anëtarësimit çon në zhvillimin gjithëpërfshirës politik, social dhe ekonomik të vendit. Ata gjithashtu u ndalën në vlerësimin e përmirësuar nga Agjencia prestigjioze Ndërkombëtare e Vlerësimit Moody’s, e cila e rishikoi me rritje ekonominë shqiptare, duke e konsideruar në Ba3- e qëndrueshme, nga B1-pozitive. Në vlerësim i veçantë u shpreh nga ana e tyre edhe për reformat e ndërmarra nga Banka e Shqipërisë në drejtim të ruajtjes së stabilitetit financiar në vend dhe stabilitetit të çmimeve, të cilat sipas përfaqësuesve të këtyre institucioneve mbeten mandati dhe objektivi kryesor i Bankës. Interesit të përfaqësuesve të FMN-së dhe BB-së për ekspozimin e sistemit bankar shqiptar, Guvernatori Sejko iu përgjigj se ai paraqitet i qëndrueshëm, me nivel të mirë kapitalizimi dhe likuiditeti. Kreditimi në ekonomi është rritur konsiderueshëm vitet e fundit – me një rritje prej 17% në 2024 krahasuar me vitin e kaluar – duke kontribuuar kështu në zhvillimin dhe rritjen e qëndrueshme ekonomike të vendit. Përfaqësuesit e FMN-së dhe BB-së inkurajuan monitorimin e vazhdueshëm të rrezikut të kredisë bankare, të kursit të këmbimit dhe të normës së interesit. Ata e vlerësuan pozitivisht rolin dhe politikën e ndjekur nga Banka e Shqipërisë, duke u ndalur në veçanti te rëndësia e kthimit të inflacionit në objektiv. Së fundi, ata u ndalën në rëndësinë e harmonizimit dhe koordinimit të politikave, si në nivel kombëtar ashtu dhe në nivel ndërkombëtar, si parakusht për të siguruar një mjedis optimal për një ekonomi të qëndrueshme. Guvernatori Sejko dhe përfaqësuesit e FMN-së e BB-së theksuan nevojën dhe rëndësinë e vazhdimit të bashkëpunimit midis institucioneve dhe vijimit të ofrimit të asistencës teknike në të ardhmen. Një tjetër takim i rëndësishëm ishte ai i guvernatorëve të bankave qendrore të Ballkanit Perëndimor me Zëvendësguvernatoren e Bankës së Italisë, Chiara Scotti. Banka e Shqipërisë po bashkëpunon ngushtë me Bankën Botërore dhe Bancad’Italia për zhvillimin e mëtejshëm të sistemit të pagesave, për të ofruar pagesa të shpejta që kryhen në kohë reale, me një siguri më të lartë dhe kosto më të ulët për qytetarët. “Është bërë një punë mjaft e mirë në modernizimin e pagesave, dhe digjitalizimin e sistemit bankar. Shqipëria ka aplikuar e para dhe pritet të bëhet anëtare e sistemit të pagesave Tregut Unik të Pagesave në Euro – i njohur si SEPA. Njëkohësisht, Banka e Shqipërisë do të implementojë dhe një sistem pagesash të shpejta (Instant Payment) që është kloni i sistemit TIPS, sistemi evropian i pagesave të shpejta. Për këto po koordinohet dhe diskutohet edhe me vendet e Ballkanit Perëndimor”, cilësoi Guvernatori. Sipas tij, modernizimi i sistemit të pagesave, dhe digjitalizimi i sistemit bankar krijojnë kushtet për një zhvillim të mëtejshëm të produkteve bankare dhe ulje të kostove për konsumatorët. Delegacioni pati rastin të zhvillojë dhe takime të tjera me homologë nga vende të ndryshme, takime në të cilat u diskutua mbi zhvillimin e mëtejshëm të marrëdhënieve dypalëshe, me qëllim thithjen nga ana e Bankës së Shqipërisë të asistencës teknike për çështje specifike. Në kuadër të këtyre mbledhjeve, Guvernatori Sejko dhe përfaqësuesit e BSH-së morën pjesë në seancën plenare të Komitetit Ndërkombëtar Monetar e Financiar të FMN-së, në seancën plenare të Mbledhjeve Vjetore të FMN-BB, si dhe në punimet e seminarit të G30. Guvernatori Sejko ishte gjithashtu i ftuar në një mëngjes pune me ministrat e financave dhe guvernatorët e bankave qendrore, të organizuar nga Drejtori i Departamentit Evropian pranë FMN-së, Alfred Kammer, gjatë të cilit ai prezantoi zhvillimet makroekonomike në Shqipëri, sektorët kryesorë të zhvillimit, si dhe potencialin që ajo paraqet për investitorët e huaj. ATSH",https://kohajone.com/aktualitet/guvernatori-sejko-ne-takimin-me-fmn-ne-dhe-bb-shqiperia-e-ka-fituar-luften-me-inflacionin/,Economy,
576,“The Economist”: Kina po rishkruan rregullat globale të teknologjisë,"Smartfoni është një dëshmi e fuqisë së standardizimit. I përbërë nga komponentë që blihen nga qindra furnizues, ai mund të gjejë një sinjal pothuajse kudo në botë dhe të lidhet me një gamë të gjerë pajisjesh ndihmëse, e gjitha kjo sepse kompani të shumta i janë nënshtruar një grupimi të përbashkët specifikimesh teknike. Mënyra se si vendosen rregulla të tilla është një mister për shumicën e njerëzve. Organet globale si Organizata Ndërkombëtare për Standardizim (ISO) dhe Unioni Ndërkombëtar i Telekomunikacionit (ITU) mbledhin në mënyrë periodike kompanitë dhe ekspertët e teknologjisë për të përfunduar marrëveshjet. Për dekada ky proces është dominuar nga Amerika, Gjermania dhe Japonia, kompanitë e të cilave kanë përfituar shumë nga sistemi. IBM, një firmë kompjuterike amerikane që mban mbi 100,000 patenta, fitoi 366 milionë dollarë vitin e kaluar nga licencimi i pronësisë së saj intelektuale. Qualcomm, një firmë amerikane e gjysmëpërçuesve, teknologjia e së cilës është e përhapur kudo në pajisjet me valë (wireless), bën rreth një të katërtën e fitimit të saj bruto nga licencimet. Qeveritë i kanë njohur prej kohësh vlerat në vendosjen e standardeve. Britania dhe Gjermania dikur u grindën mbi specifikimet për telegramin. Sot beteja mbi standardet është midis Kinës dhe Perëndimit. Në rrezik është e ardhmja e teknologjive, duke filluar nga komunikimi me valë (wireless) deri te llogaritja kuantike dhe inteligjenca artificiale (AI). Në vitet e fundit, Kina është bërë më e sigurt në procesin e vendosjes së standardeve. Muajin e kaluar, Unioni Ndërkombëtar i Telekomunikacionit miratoi tre standarde të reja teknike, që do të përfshihen në teknologjinë celulare të gjeneratës së gjashtë (6G). Rregullat lidhen me mënyrën se si rrjetet integrojnë Inteligjencën Artificiale dhe prodhojnë eksperienca të jashtëzakonshme në fusha të tilla si realiteti virtual. Ato u zhvilluan nga Akademia Kineze e Shkencave (CAS), e cila kontrollohet nga qeveria qendrore, dhe China Telecom, një firmë shtetërore. Pavarësisht përpjekjeve të qeverisë amerikane për të mbajtur pajisjet kineze jashtë rrjeteve celulare në sa më shumë vende të jetë e mundur, teknologjia me valë ka vazhduar të bëhet gjithmonë e më shumë kineze. Falë pjesërisht përvetësimit të standardeve të saj jashtë vendit, Huawei, një prodhues kinez i pajisjeve të telekomit, ka fituar më shumë para që nga viti 2021 duke licencuar teknologjinë e saj për kompanitë. Roli në rritje i Kinës në vendosjen e standardeve shtrihet përtej rrjeteve celulare. Kompanitë kineze si Xiaomi, një prodhues i smartfonave, dhe BOE Technology, prodhuesi më i madh në botë i ekraneve LED, gjithashtu duket se po përfitojnë nga licencimet e lidhura me standardet teknike. Hikvision, një prodhues kinez i teknologjisë së mbikëqyrjes, i mbështetur nga qeveria e Kinës dhe në listën e zezë të Amerikës, është përfshirë gjithnjë e më shumë në vendosjen e standardeve. Kina madje ka luajtur një rol udhëheqës në formimin e standardeve të hershme globale për teknologjinë kuantike. Ndryshe nga Perëndimi, i cili ka pasur tendencën t’i shtyjë kompanitë private dhe shoqatat e industrisë në procesin e përcaktimit të standardeve, qasja e Kinës udhëhiqet nga qeveria e saj. Në vitin 2018, Pekini përcaktoi një plan që vendi të jetë në krye të standardeve teknike, në fusha që variojnë nga telekomunikacioni te dronët dhe AI, ​​deri në vitin 2035. Standardet kineze zhvillohen brenda instituteve të krijuara nën ministritë e qeverisë. Përpjekjet janë të koordinuara nga Administrata e Standardeve të Kinës (SAC), e cila organizon shumicën e ndërveprimeve të vendit me organet globale të standardeve. Zyrtarët që merren me standardet në Perëndim e kanë zili një vëmendje kaq të madhe. Gjatë vizitës në Kinë, një individ kishte mbetur i habitur kur zbuloi se kishte dhjetëra mijëra njerëz të përqendruar në zhvillimin e standardeve në të gjithë vendin dhe se anëtarët e lartë të qeverisë në Kinë i njihnin mjaft mirë rregullat teknike. Qeveria kineze ka ofruar gjithashtu një mbështetje për të emëruar zyrtarët e saj në organet e standardeve ndërkombëtare. Ata kanë mbajtur poste të larta në një sërë organizatash të larta dhe kanë mbushur komitetet teknike ku merren vendimet. Shumë takime mbi standardet globale zhvillohen tani në Kinë. Qeveria e Kinës ka kërkuar të ndryshojë edhe mënyrën se si vendosen standardet. Ajo gjithashtu ka firmosur më shumë se 100 marrëveshje dypalëshe standardesh, kryesisht me vendet jugore të globit. Gjatë një konference me liderët afrikanë muajin e kaluar, Kina nënshkroi marrëveshje të reja me Beninin dhe Nigerin. “Marrëveshje të tilla i japin Kinës një mbështetje më të madhe për specifikimet e saj të preferuara teknike në organe të tilla si Unioni Ndërkombëtar i Telekomunikacionit”, deklaron Alex He, i Qendrës për Inovacionin e Qeverisjes Ndërkombëtare, një institut kanadez. Edhe nëse kjo dështon, Kina ende mund të përfitojë nga miratimi i standardeve të saj në vendet me të cilat ka vendosur marrëveshje dypalëshe. Firmat perëndimore që refuzojnë të miratojnë standardet kineze mund ta gjejnë veten jashtë këtyre tregjeve. Por, për qeverinë e Kinës, në rrezik mund të jenë më shumë se fitimet e kompanive. Standardet mund të kodojnë vlerat sociale thellë brenda një teknologjie. Shumë veçori të internetit të projektuar nga perëndimi, për shembull, janë prirur të promovojnë privatësinë individuale mbi kontrollin e centralizuar, duke acaruar kështu qeverinë autoritare të Kinës. Për këtë arsye, në vitet e fundit Kina ka bërë fushatë për të rishkruar standardet e internetit. Në vitet 2019 dhe 2022, Huawei propozoi protokolle alternative të internetit pranë Unionit Ndërkombëtar të Telekomunikacionit, që do të kishin mundësuar një nivel shumë më të madh të kontrollit të qeverisë. Asnjëra nuk ishte e suksesshme, por ata morën mbështetje nga vendet anëtare si Irani, Rusia dhe Arabia Saudite. Në prill, Këshilli i Tregtisë dhe Teknologjisë, një forum për bashkëpunimin midis Amerikës dhe Europës për çështjet ekonomike, lëshoi ​​një deklaratë duke thënë se demokracitë duhet të mbeten pararoja e teknologjive në zhvillim, duke përfshirë vendosjen e standardeve që i mbështesin ato. Ndikimi në rritje i Kinës në procesin e përcaktimit të standardeve globale nuk ka kaluar lehtë për politikëbërësit në Amerikë dhe Europë. “Ashtu si Kina, ata kanë filluar të ndërhyjnë më shumë në procesin e vendosjes së standardeve”, thotë Tim Rühlig i Institutit të Bashkimit Europian për Studimet e Sigurisë. Akti “CHIPS dhe Shkencë” i SHBA, i kthyer në ligj në vitin 2022, i dha Institutit Kombëtar të Standardeve dhe Teknologjisë detyrën e zhvillimit të standardeve për Inteligjencën Artificiale dhe sigurinë kibernetike, dhe zgjeroi rolin e tij në bashkërendimin e angazhimit të Amerikës me organet ndërkombëtare të standardeve. Përtej Atlantikut, disa politikëbërës duan që Instituti Europian i Standardeve të Telekomunikacionit (ETSI) të luajë një rol më të madh në kundërshtimin e ndikimit në rritje të Kinës pranë Unionit Ndërkombëtar të Telekomunikacionit dhe organe të tjera globale. Në këtë proces, Perëndimi ka braktisur angazhimin e tij për një qasje nga poshtë-lart, të bazuar në treg për vendosjen e standardeve teknike. “Ne jemi të detyruar të minojmë një sistem që ka qenë shumë efektiv dhe nga i cili kemi përfituar për një kohë të gjatë,” shtoi Rühlig. Në më shumë se një mënyrë, Kina po e bën Perëndimin të luajë sipas rregullave të saj. Lidion Kulla / SCAN",https://kohajone.com/aktualitet/the-economist-kina-po-rishkruan-rregullat-globale-te-teknologjise/,Economy,
577,Parajsat fiskale për korporatat – Pesë shtete europiane gjenden në dhjetë vendet e para,"Zvicra, Holanda, ishulli Jersey, Irlanda dhe Luksemburgu janë ndër juridiksionet kryesore në botë që inkurajojnë abuzimin me taksat e korporatave. Pesë nga dhjetë parajsat fiskale më të përdorura nga kompanitë shumëkombëshe për të paguar më pak taksa janë pikërisht në Evropë. Këto vende janë ndër juridiksionet më të mira në botë që lehtësojnë abuzimin me taksat nga korporatat e mëdha. Krahasuar me vitin 2021, situata në Europë është përkeqësuar me hyrjen e Irlandës në dhjetë parajsat kryesore fiskale në rang global. Në krye të renditjes janë sërish tre territore jashtë Mbretërisë së Bashkuar: Ishujt e Virgjër Britanikë në vendin e parë, Ishujt Kajman në vendin e dytë dhe Bermuda në vendin e tretë. Pasuar nga Zvicra në vendin e katërt dhe Singapori në të pestin. Më pas vijnë me radhë Hong Kongu, Holanda, Jersey, Irlanda dhe Luksemburgu. Ka shumë parajsa fiskale që konfirmohet, por edhe disa të reja në indeksin e parajsës tatimore të korporatave të përpiluar nga organizata joqeveritare, Tax Justice Network, apo Rrjeti i Drejtësisë Tatimore, e cila prej vitesh skanon parajsat fiskale në mbarë botën dhe monitoron efektet e tyre në ekonomi. Sipas ekspertëve të organizatës, 2/3-at e abuzimeve tatimore që ndodhin çdo vit në mbarë botën kryhen nga korporatat shumëkombëshe që transferojnë fitimet e tyre jashtë vendit. Pjesa e mbetur e shkeljeve shkaktohet nga individë që fshehin financat e tyre në të ashtuquajturat parajsa “offshore”. Një fakt i habitshëm në studimin e Tax Justice Network është se 44.6% e investimeve të huaja direkte të kryera nga kompanitë shumëkombëshe janë kryer në 10 vendet e para të listës, nga 70 vendet të monitoruara në total. Një përqindje shumë e lartë. sepse pothuajse gjysma e investimeve të kompanive të mëdha kalojnë nëpër dhjetë parajsat kryesore fiskale në tokë. Analistët e Tax Justice Network vlerësojnë se pothuajse gjysma e investimeve të huaja direkte që kryhen çdo vit janë “investime fantazmë”. Këto janë fonde që në fakt nuk hyjnë në ekonominë shtetërore. Një taktikë për të lëvizur financimin dhe për të paguar më pak taksa. Tax Justice Network llogarit se 70 juridiksionet e përfshira në Indeksin e Parajsës Tatimore të Korporatave përfaqësojnë 86.67% të të gjitha investimeve të huaja direkte globale. Shtetet e Bashkuara kanë peshën më të madhe me 13.5%, ndjekur nga Holanda me 9.6% dhe Luksemburgu me 7.6%. Ishujt e Virgjër Britanikë, Ishujt Kajman dhe Bermuda, që është rrjeti britanik i parajsave fiskale, mbeten kërcënimi më i madh për arkat publike të shteteve të tjera. Tre parajsat fiskale të Mbretërisë së Bashkuar në Indeksin e Parajsës Tatimore të Korporatave arritën rezultatet më të këqija të mundshme (100 nga 100) në të 18 treguesit e përdorur për të vlerësuar ligjet e vendeve. Ishujt e Virgjër Britanikë dhe Kajman aktualisht nuk vendosin taksa të korporatave ndërsa Bermuda ka një version të lehtë të tatimit mbi të ardhurat që zbatohet vetëm për kompanitë që janë pjesë e një grupi shumëkombësh me të paktën 750 milionë euro qarkullim të konsoliduar. Të treja juridiksionet gjithashtu nuk vendosin tatim në burim për dividentët në dalje, nuk kanë rregulla kundër abuzimit tatimor dhe nuk kërkojnë regjistrimin dhe publikimin e llogarive të kompanive. Këto janë vetëm disa nga praktikat që kontribuojnë në rezultatet ekstreme të këtyre tre juridiksioneve në treguesit e indeksit. Rrjeti britanik i parajsave fiskale është përgjegjës për 1/3-ën e rreziqeve të abuzimit me taksat e korporatave, por – pavarësisht kësaj – është klasifikuar si “jo i dëmshëm” nga OECD. Ekspertët e Tax Justice Network vlerësojnë se shtetet në rang global humbasin 84 miliardë dollarë në vit nga taksat e korporatave për shkak të kompanive shumëkombëshe që përdorin Mbretërinë e Bashkuar dhe parajsat e saj fiskale për të paguar më pak taksa. Kjo humbje vjetore rritet në 169 miliardë dollarë nëse përfshihen edhe shmangiet e taksave nga individë të pasur që përdorin Mbretërinë e Bashkuar dhe parajsat e saj. Vendet e Bashkimit Europian janë gjithashtu përgjegjës për 1/3-ën e abuzimit me taksat e korporatave, ndërsa për vendet afrikane përqindja ndalon në 4% dhe për vendet e Amerikës Latine në 3%. Shumë shtete të Bashkimit Europiane kanë bërë përmirësime në rregullat për honoraret dhe komisionet për shërbimet mes kompanive, duke e bërë më të vështirë për shumëkombëshet që të shfrytëzojnë këto pagesa për të paguar më pak taksa. Ndër përmirësimet më të rëndësishme, kërkimi Tax Justice Network nxjerr në pah vende si Belgjika, Danimarka, Italia dhe Portugalia. Në të kundërt, vendet që janë ngjitur në renditje kanë prirje të dobësojnë ligjet e tyre kundër teknikave të veçanta të abuzimit me taksat e korporatave. Disa nga përkeqësimet më të mprehta u vunë re në Brazil, Poloni dhe Meksikë. Honoraret dhe tarifat e shërbimit janë llojet kryesore të të ardhurave të përdorura nga grupet shumëkombëshe për të planifikuar shpenzimet e tyre tatimore. Fitimet nga shitja e mallrave dhe shërbimeve palëve të treta ose nga nxjerrja e burimeve natyrore zakonisht janë të vështira për t’u transferuar: ato shfaqen në llogaritë e shoqërisë së grupit që ushtron aktivitetin. Duke i detyruar këto kompani të paguajnë dhe të zbresin nga taksat shuma të mëdha në formën e honorareve dhe tarifave të shërbimit për filialet e tjera në juridiksione me taksa të ulëta, korporatat shumëkombëshe i zhvendosin fitimet me taksa të larta në fitime me taksa të ulëta. Kjo praktikë mund të kufizohet vetëm duke vendosur kufizime në përdorimin e zbritjeve brenda grupit për honoraret dhe shërbimet. Por ka pak vende që i imponojnë ato në mënyrë efektive, theksojnë ekspertët e rrjetit. Megjithatë, përmirësimet e regjistruara në Belgjikë, Danimarkë, Itali dhe Portugali u minuan nga boshllëqet e mëdha të gjetura në rregullat e direktivës së BE-së kundër shmangies së taksave për kompanitë e huaja. Më i dukshëm është një boshllëk i cili kërkon që shtetet të përjashtojnë një kompani shumëkombëshe nga rregullat, nëse ajo mund të demonstrojë se marrëveshjet e saj tregtare nuk janë marrëveshje “krejtësisht artificiale” të krijuara për të paguar më pak taksa. Por direktiva nuk jep udhëzime se si të vlerësohet se çfarë është artificiale dhe çfarë jo, duke i lejuar kompanive shumëkombëshe të përdorin të njëjtat metoda që kanë përdorur për dekada me radhë. Në përgjithësi, vendet e BE-së me më shumë përjashtime në zbatimin e rregullave për kompanitë e huaja priren të marrin një pozicion më të lartë në indeks sesa vendet me më pak përjashtime. Nuk është rastësi që Irlanda u rendit e 9-ta në indeks, duke hyrë për herë të parë në top 10. Rritja e Irlandës është kryesisht për shkak të mungesës së ndryshimit në ligjet e saj kundër abuzimit me taksat, gjë që e ka bërë atë të mbetet prapa vendeve të tjera në indeks. Në fillim të shtatorit, Gjykata e Drejtësisë së Bashkimit Europian e dënoi Apple që t’i paguante Irlandës 13 miliardë euro plus interest në formën e taksave të papaguara nga viti 2003 deri në 2013, vite në të cilat ajo kishte përfituar nga një regjim tatimor preferencial. Kështu, ndërsa Irlanda vazhdon të ketë disa nga rezultatet më të këqija në të gjithë treguesit e indeksit midis vendeve të BE-së, së bashku me Qipron, shumica e anëtarëve të tjerë kanë njohur rezultate të përmirësuara. Sipas një raporti të Tax Justice Network të vitit 2023, shtetet do të humbasin 4.8 trilion dollarë në rang global në parajsat fiskale gjatë 10 viteve të ardhshme, të cilat mbeten një kërcënim, pavarësisht të gjitha përpjekjeve për t’i dobësuar. Lidion Kulla / SCAN",https://kohajone.com/aktualitet/parajsat-fiskale-per-korporatat-pese-shtete-europiane-gjenden-ne-dhjete-vendet-e-para/,Economy,
578,Cilat janë kompanitë më të mira për të punuar në Europë për vitin 2024 dhe çfarë i dallon ato nga të tjerat?,"Kur bëhet fjalë për punën profesionale, Europa njihet për një nga qasjet më të favorshme globalisht.  Vendet europiane renditen vazhdimisht ndër më të mirat për balancën punë-jetë, ishin disa nga të parët që provuan javën katërditore të punës dhe ofrojnë disa nga pagat mesatare më të larta në botë, së bashku me përfitimet e tjera të punonjësve. Fortune dhe Great Place To Work kanë publikuar listën “Fortune 100 kompanitë më të mira për të punuar për Evropën”, e cila u përpilua duke analizuar më shumë se 1.3 milion përgjigje të anketës nga mbi 2 milion punonjës në të gjithë Europën. Kompanitë që kryesuan listën kishin punonjës që ishin më të motivuar për të punuar dhe më të rehatshëm me mënyrën e punës së kompanisë së tyre. Për shembull, sipas një blogu nga Great Place To Work, studimi i tyre i tregut zbuloi se, në kompanitë e rangut të lartë, gati 90 % e punëtorëve raportuan se bënin përpjekje shtesë për të kryer punën, krahasuar me vetëm 59 %. në një vend pune tipik europian. Ata zbuluan gjithashtu se shoqëria ishte një faktor shtytës, ku punëtorët kishin 108 % më shumë gjasa të bënin përpjekje shtesë nëse ndjenin një ndjenjë bashkëpunimi me kolegët e tyre. Për më tepër, 86 % e punonjësve në këto vende kryesore të punës shprehën plane për të qëndruar afatgjatë, krahasuar me vetëm 60 % në vendet e tjera të punës, gjë që ishte veçanërisht e rëndësishme për ata që mendonin se puna e tyre ishte kuptimplotë dhe u siguronte atyre një ndjenjë qëllimi. Gjithashtu raporti zbuloi se normat e inovacionit ishin 66 % më të larta në vendet kryesore të punës dhe u nxitën kryesisht nga trajnimi i vazhdueshëm dhe mundësitë e zhvillimit që kompanitë po ofronin. Ja një vështrim në 10 kompanitë më të mira për të punuar në Europë sipas listës së fundit të Fortune. Top 10 kompanitë më të mira për të punuar në Europë Balanca punë-jetë ishte gjithashtu një faktor kyç pas renditjes më të lartë të kompanive dhe një nga aspektet që punëtorët vlerësonin më shumë. Një përqindje e lartë e punëtorëve, rreth 85 %, të cilët punojnë në një nga kompanitë më të mira, thanë se ishin të inkurajuar të mbanin një ekuilibër midis punës dhe jetës së tyre personale, me 92 % që raportuan se ishin në gjendje të merrnin pushim kur ishte e nevojshme. Drejtësia në vendin e punës gjithashtu luajti një rol të rëndësishëm dhe kontribuoi në renditjen më të lartë të disa kompanive. Punonjësit në ato kompani raportuan se promovimet ishin të drejta (78 %), ata morën një pjesë të drejtë të fitimeve të kompanisë (70 %) dhe menaxherët e tyre nuk luanin me të preferuarat mes stafit të tyre (81 %). Kjo ndjenjë drejtësie lidhej gjithashtu me gatishmërinë e punonjësve për të adoptuar mjetet e inteligjencës artificiale (AI) në punën e tyre. Vetëm rreth një në tre të anketuar (34 %) nga i gjithë studimi europian thanë se ishin të ngazëllyer për të përdorur AI për të përmirësuar punën e tyre; raporti zbuloi gjithashtu se ata që besonin se kompanitë e tyre ishin të drejta kishin 29 % më shumë gjasa të ishin të ngazëllyer për të përdorur mjetet e AI. Ndërsa punëtorët europianë ende hezitojnë të adoptojnë AI, sektori i teknologjisë në përgjithësi nuk është një forcë dominuese në Europë kur bëhet fjalë për vendet e punës. Kjo është në kontrast me SHBA-në, ku kompanitë e teknologjisë si Nvidia, Microsoft dhe Google janë ndër më të mirat dhe kanë dalë si fitues të hershëm në bumin e AI. Megjithatë, në Europë, shumë nga kompanitë kryesore janë nga industritë më tradicionale si karburantet fosile, automobilat dhe financat, siç tregohet në listën e fundit të Fortune 500. Në krye të listës, kompania më e madhe në Europë ishte prodhuesi gjerman i makinave Volkswagen, i ndjekur nga dy kompani të naftës dhe gazit, Shell e Britanisë dhe TotalEnergies e Francës. 10 kompanitë më të mëdha të Europës sipas të ardhurave në 2024 Sipas Fortune, ndërsa vetëm 15 kompani në listën e këtij viti janë nga sektori i teknologjisë, bizneset e trashëguara po hapin gjithashtu derën e inovacionit duke adoptuar teknologjitë e automatizimit. Për shembull, Volkswagen njoftoi në fillim të këtij viti integrimin e chatbotit të AI ChatGPT në asistentin zanor në disa nga automjetet e tij. Për më tepër, kompania e karburanteve fosile Shell ka përqafuar gjithashtu përdorimin e AI në operacionet e saj, si përdorimi i teknologjisë së bazuar në AI në eksplorimin dhe prodhimin në thellësi të detit, me qëllim të përmirësimit të efikasitetit operacional, përshpejtimit të proceseve dhe rritjes së prodhimit. Edel Strazimiri / SCAN",https://kohajone.com/aktualitet/cilat-jane-kompanite-me-te-mira-per-te-punuar-ne-europe-per-vitin-2024-dhe-cfare-i-dallon-ato-nga-te-tjerat/,Economy,
579,Importet nga Turqia rritje vjetore me 11 miliardë lekë,"Turqia është një partner i rëndësishëm i Shqipërisë në tregtinë ndërkombëtare. Instituti i Statistikave publikoi së fundmi raportin mbi tregtinë e jashtme për periudhën janar-shtator, sipas të cilit Turqia renditet partneri i tretë tregtar, duke zënë 8.1 % të vëllimit. Shkëmbimet tregtare me Turqinë në 9-mujorin e këtij viti, kanë arritur 76.6 miliardë lekë. Referuar të dhënave për periudhën janar-shtator eksportet shqiptare drejt Turqisë llogariten 3 miliardë lekë, në të njëjtin nivel me një vit më parë, ndërsa importet për periudhën 9-mujore llogariten mbi 73.6 miliardë lekë. Nga Turqia, janë importuar 21.8 miliardë lekë materiale ndërtimi dhe metale, si dhe 8.7 miliardë lekë tekstile dhe këpucë. Ndërkohë importi i produkteve kimike dhe plastike llogaritet 9.1 miliardë lekë. Produktet më të eksportuara janë mineralet dhe metalet, bimët aromatike e mjekësore, dhe produktet fason. Shqipëria ka një marrëveshje të tregtisë së lirë me Turqinë, të nënshkruar në 2006-n, dhe e cila ka hyrë në fuqi në maj 2008. Nëpërmjet kësaj marrëveshje dy vendeve u krijohen mundësi për rritjen e shkëmbimeve tregtare ndërmjet tyre. Eksportuesit shqiptarë mund të përfitojnë nga marrëveshja e tregtisë së lirë mes Shqipërisë dhe Turqisë, e cila u jep atyre mundësinë e eksportit të një numri produktesh shqiptare në tregun rajonal pa tarifa doganore ose me kuota tarifore. Eksportet e produkteve industriale me origjinë shqiptare janë të liberalizuara. Ndërkohë, për produktet bujqësore palët i kanë akorduar reciprokisht njëra-tjetrës tarifa preferenciale dhe kuota tarifore. /a.f/ ATSH",https://kohajone.com/aktualitet/importet-nga-turqia-rritje-vjetore-me-11-miliarde-leke/,Economy,
580,"Këmbimi valutor, me sa blihen e shiten monedhat e huaja sot",Në tregun e këmbimit valutor shqiptar sot një dollar do blihet me 90.6 lekë dhe do shitet me 91.6 lekë. Ndërkohë monedha evropiane euro do blihet me 98.1 lekë dhe do shitet me 98.8 lekë. Franga zvicerane sot në tregun shqiptar do blihet me 104.3 lekë dhe do shitet me 105.3 lekë. Ndërsa paundi britanik do blihet me 117.3 lekë dhe do shitet me 118.3 lekë.,https://kohajone.com/aktualitet/kembimi-valutor-me-sa-blihen-e-shiten-monedhat-e-huaja-sot/,Economy,
581,"Jorida Tabaku: Fushata e qeverisë me pensionistët, një cirk i telekomanduar","Përmes një postimi në rrjetet sociale, deputetja demokrate Jorida Tabaku thekson se fushata e qeverisë me pensionistët është një cirk i telekomanduar, ku 780,000 pensionistë përdoren për përfitime politike, ndërsa realiteti i buxhetit është krejtësisht ndryshe. “Përmallimet e ministreshave e deputetëve për pensionistët janë thjesht shou i radhës i cirkut lëvizës që me telekomandë u urdhërua që 780,000 pensionistë duhen takuar.
Politikanët flasin me akte dhe e vërteta është komplet ndryshe.
Qeveria socialiste e ndryshoi buxhetin në shtator 2024 dhe u dha 73 mln euro PPP-ve më shumë sesa në fillim të vitit!
Rishikuan buxhetin dhe i dhanë pensionistëve 5 herë më pak se sa oligarkëve.
Qeveria e pakicës!”, shkruan Tabaku.",https://kohajone.com/politike/jorida-tabaku-fushata-e-qeverise-me-pensionistet-nje-cirk-i-telekomanduar/,Economy,
582,"Bien përsëri interesat e kredisë për shtëpi, në gusht prekën nivelin më të ulët në 30 muaj","Normat e interesit të kredisë së re për shtëpi në lekë ranë përsëri në muajin gusht, duke prekur nivelin më të ulët që nga viti 2022. Sipas statistikave nga Banka e Shqipërisë, norma mesatare e interesit të kredive të reja për blerje banesash nga individët në lekë zbriti në 3.66%, niveli më i ulët për këtë vit dhe njëkohësisht vlera më e ulët e regjistruar që nga shkurti i vitit 2022. Norma mesatare e interesit të të gjithë portofolit të kredisë, përfshi sasitë gjendje, qëndroi në nivelin 4.56%, po aq sa në korrik dhe njëkohësisht në nivelin më të ulët që prej nëntorit 2022. Rënia e normave të interesit këtë vit po mbështet një rigjallërim të kreditimit për blerjen e pasurive të paluajtshme nga familjet shqiptare. Të dhënat e Bankës së Shqipërisë tregojnë se në fund të muajit gusht portofoli i kredisë për shtëpi arriti vlerën e 199.6 miliardë lekëve, në rritje me 13.5% krahasuar me të njëjtën periudhë të një viti më parë. Kredia e re e disbursuar gjatë tetë muajve të parë të vitit arriti në 35.6 miliard lekë, 15% më shumë krahasuar me të njëjtën periudhë të një viti më parë. Në fillim të muajit korrik, Banka e Shqipërisë e uli normën bazë të interesit për herë të parë që nga viti 2020, duke krijuar premisa për ulje të mëtejshme të kostove të financimit. Ndërkohë, norma mesatare e interesit të portofolit të kredisë për blerje banesash nga individët në monedhën euro ngelet në nivele më të larta. Në muajin gusht, norma mesatare e interesit e kredisë për shtëpi në euro arriti në 6.38%, niveli më i lartë i raportuar për këtë vit. Megjithatë, interesi mesatar për të gjithë portofolin (për sasitë gjendje) e ka frenuar tashmë rritjen, duke reflektuar ndryshimin e kursit të politikës monetare nga Banka Qendrore Europiane në treguesin benchmark, Euriborin 12-mujor. Për gushtin, norma mesatare e interesit të portofolit të kredisë në euro ishte 5.35%, në rënie të lehtë nga dy muajt e mëparshëm. Në Deklaratën e Stabilitetit Financiar për gjashtëmujorin e parë të vitit, Banka e Shqipërisë nënvizoi për herë të parë shqetësimin se kreditimi i ekonomisë këtë vit po rritet shumë shpejt dhe se është e nevojshme që ritmi i rritjes të ngadalësohet. Më herët, në muajin qershor, Banka e Shqipërisë vendosi për herë të parë aplikimin e një shtesë kundërciklike në raportin e mjaftueshmërisë së kapitalit të sektorit bankar. Të gjitha bankat tregtare në Shqipëri duhet ta plotësojnë këtë shtesë pas një viti, duke filluar nga data 30 qershor 2025. Një shtesë e tillë ka si qëllim ngadalësimin e kreditimit, veçanërisht në segmentin e financimit të pasurive të paluajtshme./Monitor",https://kohajone.com/aktualitet/bien-perseri-interesat-e-kredise-per-shtepi-ne-gusht-preken-nivelin-me-te-ulet-ne-30-muaj/,Economy,
583,"Projekti i BERZH për turizmin, çelet tenderi për zhvillimin e aftësive dhe produktet tradicionale","Rritja e interesit turistik për Shqipërinë ka sjellë në vëmendje nevojën për të zhvilluar disa hallka të tjera të rëndësishme që rrisin përfitimet për ekonomitë lokale. Bëhet fjalë për zhvillimin e aftësive krijuese dhe nxitjen e zejtarisë dhe produkteve tradicionale që janë një element i rëndësishëm i turizmit. Pikërisht këtë synon të arrijë një konsulencë e ofruar përmes programit të Bankës Europiane për Rindërtim dhe Zhvillim që synon përmirësimin e infrastrukturës dhe aksesit në zonat me potencial turistik. Konkretisht në sistemin e prokurimeve të BERZH, Fondi Shqiptar i Zhvillimit (FSHZH) çeli një tjetër procedurë prokurimi që ka në objekt të saj “Zhvillimin e aftësive dhe nismave mbështetëse të ndjeshme gjinore për rimëkëmbjen e zejeve, tregtisë dhe produkteve tradicionale”. Afati i fundit për paraqitjen e ofertave sipas të dhënave në faqen e BERZH është data 2 dhjetor. Projekti i BERZH që përfshin një sërë zonash turistike në vend përmbledh jo vetëm aspektet e konsulencës por edhe të punimeve civile në segmente rrugore të rëndësishme. Kështu pak ditë më parë BERZH njoftoi fituesin për rrugën Shirokë-Zogaj dhe kufi me Malin e Zi një rrugë kjo e kërkuar prej vitesh nga banorët e zonës por edhe si nevojë e zhvillimit turistik që ka pësuar ky rajon. Me një ofertë 4.7 milionë euro kompania fituese pritet që të plotësojë gjithashtu përveç përmirësimit të rrugës edhe furnizimin me ujë dhe largimin e ujërave të ndotura. Më herët gjatë korrikut nga ana e FSHZH u çel tenderi për rrugën e Velipojës e cila është gjithashtu një zonë me potencial të lartë turistik. Ky projekt që zhvillohet gjithashtu në Bashkinë e Shkodrës, është një vazhdim i projektit të urës së re mbi lumin Buna në zonën kufitare Shqipëri-Mali i Zi. Ai do të lidhë urën mbi lumin Buna me rrugën nacionale Shkodër-Velipojë, pikën e kalimit kufitar dhe infrastrukturën ndihmëse. Projekti bën pjesë në programin që BERZH për përmirësimin e infrastrukturës në zonat turistike dhe që po zbatohet prej disa vitesh. Ai ka një vlerë prej 40 milionë euro të financuara me grante dhe kredi të Bashkimit Europian, BERZH por edhe kontribut nga buxheti i shtetit./Monitor",https://kohajone.com/lajme/projekti-i-berzh-per-turizmin-celet-tenderi-per-zhvillimin-e-aftesive-dhe-produktet-tradicionale/,Economy,
584,"Next to Vala Mar Premium, destinacioni juaj në Adriatik","Zbuloni vendin ideal për të jetuar, pushuar dhe investuar të sigurt Vetëm 40 minuta larg kryeqytetit, në zonën e Hamallaj, buzë detit Adriatik, në një kombinim perfekt mes qetësisë së natyrës dhe komoditetit, ndodhet një destinacion që të sjell ndërmend një oaz paqeje e qetësie. Në Next to Vala Mar Premium, natyra ndërthuret në mënyrë harmonike me arkitekturën e projektit, duke krijuar ambientin ideal për t’u arratisur fundjavave dhe jo vetëm. Ky destinacion është lehtësisht i aksesueshëm nga Aeroporti Ndërkombëtar Nënë Tereza me një distancë 40 minuta, nga Kosova me një distancë më pak se 3 orë si dhe fare pranë disa prej atraksioneve më të njohura të zonës siç është Kepi i Rodonit, ku ndodhet Kalaja e Skënderbeut dhe Kisha e Mamicës. Tërheqës për vizitorë e investitorë vendas e të huaj, Next to Vala Mar Premium është një projekt që ofron një mori shërbimesh premium. Vilat twin dhe apartamentet janë projektuar në harmoni të plotë me natyrën, aq sa duken si pjesë e saj. Ato ofrojnë të gjitha kushtet për një jetesë ideale, siguri 24 orë, komoditet dhe relaks, ambient të qetë dhe perfekt për të gjithë familjen. Përtej rezidencave, projekti ka edhe një zonë të gjerë argëtimi, me bare, restorante, hotele, butikë e supermarket, të gjitha të vendosura në zonën e quajtur “Citadella”, vendi ideal për të plotësuar më së miri ditët dhe për të ofruar relaksin e dëshiruar. Pjesë e Next to Vala Mar Premium është edhe marina, një hapësirë lundrimi me vende ankorimi për jahte, skafe e varka, e cila do të shërbejë për banorët e kompleksit dhe më gjerë. Jo vetëm pozicionimi ideal por edhe klima e ngrohtë me 300 ditë diell në vit mundësojnë një turizëm gjatë gjithë vitit dhe e bëjnë këtë projekt ideal për të jetuar, pushuar apo investuar. Next to Vala Mar Premium është tashmë destinacioni i të gjithëve në Adriatik dhe një mundësi shumë e mirë investimi në bregdetin shqiptar e cila përkthehet në fitime të konsiderueshme.",https://kohajone.com/aktualitet/next-to-vala-mar-premium-destinacioni-juaj-ne-adriatik/,Economy,
585,"Këmbimi valutor, me sa lekë këmbehen valutat kryesore sot","Sot, 22 tetor 2024, dollari amerikan blihet me 90.4 lekë dhe shitet me 91.5 lekë. Euro blihet me 98.3 lekë dhe shitet me 99 lekë. Paundi britanik blihet me 117.5 lekë dhe shitet me 118.7 lekë. Franga zvicerane blihet me 104.4 lekë dhe shitet me 105.3 lekë. Dollari kanadez blihet me 65.3 lekë dhe shitet me 66.7 lekë.",https://kohajone.com/lajme/kembimi-valutor-me-sa-leke-kembehen-valutat-kryesore-sot-3/,Economy,
586,Eksportet shqiptare drejt SHBA rritje me 2.6 miliardë lekë,"Eksportet shqiptare drejt Shteteve të Bashkuara të Amerikës shënuan rritje me 2.6 miliardë lekë gjatë nëntëmujorit janar-shtator të këtij viti, krahasuar me të njëjtën periudhë të vitit 2023. Referuar statistikave të publikuara nga INSTAT mbi tregtinë e jashtme, eksportet drejt Shteteve të Bashkuara të Amerikës llogariten gjatë kësaj periudhe 5.8 miliardë lekë, nga 3.2 miliardë lekë që ishin në 2023-shin. Ndërkohë, importet nga SHBA shënuan rritje me 1.7 miliardë lekë. Sipas të dhënave, importet llogariten 14.8 miliardë lekë gjatë periudhës janar-shtator të 2023-ës, nga 13.1 miliardë lekë që ishin në 9-mujorin e 2023-shit. Shqipëria eksporton drejt Shteteve të Bashkuara të Amerikës një gamë të gjerë produktesh, kryesisht produkte ushqimore, bimë mjekësore dhe metale. Madje, Shqipëria konsiderohet një tregtues i rëndësishëm i bimëve mjekësore në tregun amerikan. Rritja e eksporteve është favorizuar edhe nga heqja e taksës doganore. Që prej vitit 2012, Shqipëria ka hyrë në listën e 128 vendeve që mund të përfitojnë nga një sistem preferencial që eliminon taksën doganore për një listë të gjatë produktesh.",https://kohajone.com/aktualitet/eksportet-shqiptare-drejt-shba-rritje-me-2-6-miliarde-leke/,Economy,
587,"Aeroporti i Rinasit një histori suksesi, ndërsa ai i Kukësit një dështim total","Në Shqipëri diskutimet mbi transportin ajror civil, në kushtet kur autoritetet qeveritare kanë ndërtuar një strategji për këtë qëllim, janë ngritur në një nivel tjetër. Aktualisht vendi ka dy aeroporte, atë ndërkombëtar të Tiranës, që mban thujase gjithë peshën e transportit ajror civil, dhe aeroportin e Kukësit, që u ndërtua 3 vjet më parë. Aeroporti i Vlorës, është në ndërtim ndërsa pritet të ndërtohet dhe ai i Gjirokastrës. Disa ekspertë i shohin këto nisma të qeverisë të nxituara dhe të pambështetura në plane të qarta biznesi, ndërsa autoritetet zyrtare e shohin aviacionin civil si mbështetësin kryesor të turizmit në vend. Numri i udhëtarëve me këtë lloj transporti sipas tyre është rritur me mbi tre herë, krahasuar me 5 vjet më parë. Në Shqipëri 8 vjet më parë do të merrte fund pas më shumë se një dekade situata monopol në aviacionin civil, pas bisedimeve të qeverisë shqiptare me shoqërinë koncensionare që zotëronte të vetmin aeroport në vend, atë të Tiranës. Kjo i hapi rrugë hapave të mëtejshëm të zhvillimit të këtij aviacioni. Një shoqëri konçensionare përmes procedurave të PPP, në vitin 2019 fitoi të drejtën për të rijetësuar me fondet e veta, prej 8 milion euro, aeroportin e Kukësit, me qëllim arritjen e standardeve ndërkombëtare. Më herët gjatë luftës në Kosovë dhe në mesin e viteve 2000, aeroporti ishte ndërtuar nga një investitor nga Emiratet e Bashkuara Arabe. Avioni i parë i kompanisë Air Albania, që u ul në pistën e aeroportit të Kukësit, në Prill të vitit 2021 kishte në bord emigrantë shqiptarë nga Britania e Madhe, të shoqëruar nga Kryeminstri Edi Rama. Për shefin e qeverisë kjo kishte një simbolikë të fortë politike në atë kohë, pasi po bëhej realitet një premtim elektoral, në prag të zgjedhjeve politike, në një zonë me emigracion të lartë në Britaninë e Madhe. Ky zhvillim ndërkaq ishte paraprirë nga një tjetër, pasi në vitin 2020 Kompania “Kastrati Group” kishte blerë 100% të kuotave të shoqërisë konçensionare që zotëronte konçensionin e aeroportit të Tiranës, “Tirana International Airport” (TIA). Në të njëjtin hark kohor autoritetet zyrtare po përparonin me idenë e ndërtimit edhe dy aeroporteve të tjera në jug të vendit, në Vlorë dhe Gjirokastër. Por mjaft eskpertë janë skeptikë mbi këto nisma dhe mendojnë se ato ngrenë disa pikpyetje. “A ka qeveria shqiptare, Ministria e Infrastrukturës një strategji për këtë sektor të rëndësishëm? Nga ana tjetër kjo do duhet të ketë një plan biznesi të qartë sepse në një vend të caktuar si Shqipëria, a kemi target për të patur lëvizje dhe kërkesë për kaq aeroporte”- thotë për Zërin e Amerikës Aranita Brahaj, drejtore ekzekutive e Open Data Albania. Autoritetet zyrtare thonë për Zërin e Amerikës se kanë një strategji mbi zhvillimin aviacionit civil dhe se ajo mbështetet në tre shtylla kryesore, në infrastrukturë, ndërlidhje dhe konkurencë. Bazuar në disa të dhëna Drejtori ekzekutiv i Autoritetit të Aviacionit Civil, Maksim Et’hemaj thotë për Zërin e Amerikës se konkurenca ka ulur kostot e udhëtimit për qytetarët. “Qeveria shqiptare me shumë kujdes është munduar të balancojë konkurencën midis kompanive me kosto të ulët dhe atyre tradicionle. Por ka dhe një konkurencë brenda vetë kompanive me kosto të ulët. Sipas Këshillit Ndërkombëtar të Aeroporteve Shqipëria ka një ekuivalencë 51% me 49 % përkundrejt operatorëve me kosto të ulët dhe atyre tradicionalë. Nëse ne i referohemi vitit 2016 mund të themi se një biletë një drejtim Tiranë -Londër kushtonte 700 paund. Sot Shqipëria është vendi me 60% më pak vlerën e biletës. Sot gjen bileta me çmime të mundura për t’u paguar nga çdo familje”- thotë Z. Maksim Et’hemaj Drejtor ekzekutiv i Autoritetit të Aviacionit Civil. Numri i pasagjerëve në aeroportin e Tiranës, që mban thuajse gjithë peshën e transportit ajror në vend, është rritur sipas statistikave zyrtare nga 3.3 milionë pasagjerë në 2019, në 8 milionë, në 9 mujorin e parë të këtij viti me pritshmëri 10 milionë në fund të vitit, pra afërsisht me tre herë. E megjithatë kritikët mendojnë se të dhënat që vijnë nga fluturimet në aeroportin e Kukësit, afro 120 mijë pasagjerë që prej vitit 2021, nuk ngjallin optimizëm për strategjinë e qeverisë mbi avicionin civil. “ Aeroporti i Kukësit ishte absurditet që kur u ndërtua dhe më pas një absurditet tjetër politik që u vu në punë sepse nuk bën asnjë sens ekonomik.”- u shpreh për Zërin e Amerikës Gjergj Erebara, gazetar i Birn. Autoritetet e pranojnë se Aeroporti i Kukësit nuk i plotësoi pritshmëritë, për shkak të pozicionit gjeografik. Z. Et’hemaj thotë se ky aeroport është specifik, i rrethuar nga male, që duket se përbëjnë një pengesë serioze, për kompanitë e transportit ajror. “A mund të bëhej Kukësi më mirë? Po punojmë aktualisht për të maksimizuar operimet në aeroportin e Kukësit. Në aviacion kemi një balancë mes shërbimit dhe operimit ku fiton gjithmonë siguria në operim. Një pistë që të operohet ka dy drejtime, ulje dhe ngritje. Fatkeqësisht në aeroportin e Kukësit një drejtim ulje dhe ngritje nuk mund të përdoret për shkak të maleve. Autoriteti i aviacionit civil e ka ndaluar operimin në atë pistë për shkak të afërsisë me malet. Për rrjedhojë të vetmin drejtim ulje që ka ky aeroport është vetëm një drejtim që do të thotë, që nga pikpamja e motit duke qenë se është vetëm një drejtim ulje është shumë i ekspozuar, për shkak të relievit malor ka një limit në operim të cilën ne po punojmë që ta maksimizojmë. Nuk e heqim, por do përdorim proçedura satelitore”- vijon Z. Et’hemaj. Zëri i Amerikës pyeti edhe drejtuesit e shoqërisë konçensionare të Aeroportit të Kukësit nëse kanë një plan për ta bërë efektiv këtë aeroport por nuk mori përgjigje. Ndërkaq planet e qeverisë po vijojnë me ndërtimin e një tjetër aeroporti, atij të Vlorës. Puna për të nisi në nëntor të vitit 2021 dhe pritet në pranverë të vitit që vjen të fillojë nga puna. Shoqëria konçensionare bazuar në një kontratë me afat 35 vjeçar, sipas procedurave të PPP, pritet të investojë rreth 100 milionë euro, ndërsa parashikohet një rimbursim nga autoritetet shtetërore në 10 vitet e para, nëse shoqëria nuk arrin të ardhurat minimale të planifikuara. Por ndërtimi i këtij aeroporti është shoqëruar me debate të shumta. Disa organizata mjedisore e kanë kundërshtuar me forcë për shkak të ndikimit negativ në lagunën e Nartës, një pasuri me vlera të çmuara natyrore. “ Ndërtimi i këtij aeroporti po shkatërron një zonë të mbrojtur, atë të lagunës së Nartës. Mund ta shohësh dhe nga pikpamja natyrore por dhe nga ajo ekonomike si një resurs shumë të rëndësishëm sepse turizmi i natyrës është një sektor shumë i rëndësishëm. Ne po e shkatërrojmë këtë për të ndërtuar një aeroport i cili ka pas shance të funksionojë , po shkatërron zonën e mbrojtur.”- vijon z. Erebara. E ndërsa aeroporti i Vlorës sipas autoriteteve zyrtare është në fazën e çerfitikimit ndërkombëtar nga autoritetet e aeroportit të Mynihut, një aneks të posaçëm pritet të ketë edhe adresimi i çështjeve mjedisore. “ Koncepti ynë është që t’i përfshijmë njerëzit. E njëjta gjë ndodh edhe me natyrën. Pra ne nuk mund të themi do jetojnë kafshët këtu dhe ne do jetojmë diku tjetër. Pyetja është a mund të bashkëekzistojmë? Kjo çështje është adresuar qartësisht në aeroportin e Vlorës. Ne do vërtetojmë që kur punohet mirë ka bashkëekzistencë. Një nga elementët çertifikues të aeroportit të Vlorës do jetë ngritja e komitetit të mbrojtjes së ambjentit”- sqaroi Maksim Et’hemaj, drejtor Ekzekutiv i Autoritetit të Aviacionit Civil. Aeroporti i Vlorës i kategorisë 4E, ndër më të lartat në ballkan, mendohet të shkarkojë me 15% fluksin e pasagjereve të aeroportit të Tiranës, ndërsa autoritetet zyrtare thonë se ky aeroport është parashikuar që vitin e parë të përballojë një fluks rreth 1milionë pasagjerë, ndërsa në të ardhmen deri në 10 milionë. Ndërkaq është planifikuar edhe ndërtimi i aeroportit të Gjirokastrës në përmasa të vogla, i destinuar kryesisht për fluturime biznesi. Transporti ajror civil sipas të dhënave zyrtare është mbështetësi kryesor i turizmit. 87% e turistëve aktualisht vijnë me këtë transport. Zyrtarët thonë se dhe infrastruktura rrugore është përmirësuar duke veçuar atë në jug të vendit, që mendohet të jetë mbështetje për Aeroportin e Vlorës. Por megjithatë disa ekspertë të zhvillimeve ekonomike mendojnë se krahas turizmit qeveria duhet të fokusohet dhe në sektorë të tjerë të ekonomisë. “ Në të tilla kushte në literaturën e zhvillimit ekonomik nuk sugjerohet që turizmi të jetë sektor i vetëm strategjik i zhvillimit. Duhet të ketë sektorë të tjerë, apo një ndërthurje si bujqësia apo transformimi i industrisë ushqimore. Duhet të ketë një ndërveprim të sektorëve. Nëse ne fokusohemi vetëm te turizmi rrezikojmë që pas tre apo pesë vitesh Shqipëria të dalë jashtë mode sepse vetë strategjia është e tillë”- shprehet për Zërin e Amerikës, Klodian Muço, ekspert i ekonomisë. Në Shqipëri zhvillimet në aviacionin civil përbëjnë një pikë kyçe për synimet e qeverisë në lidhje me turizmin. Edhe pse ka disa përparime në këtë drejtim sërish mjaft ekspertë shfaqin skepticizëm mbi përfitimet e mundshme ekonomike në të ardhmen, ndaj dhe nxisin një zhvillim të gjithanshëm ekonomik të vendit në funksion të këtij qëllimi./VOA/",https://kohajone.com/aktualitet/aeroporti-i-rinasit-nje-histori-suksesi-ndersa-ai-i-kukesit-nje-deshtim-total/,Economy,
588,Raporti i Bankës Botërore: Rritja e pagës minimale dhe rrogave të administratës në Shqipëri ka zgjeruar hendekun me produktivitetin,"Rritja e vazhdueshme e pagës minimale por sidomos rritjet e forta të pagave të bëra në sektorin publik në disa kategori, kanë zgjeruar hendekun mes pagës dhe produktivitetit. Një raport i fundit i Bankës Botërore titulluar “Ruajtja e vrullit te rritjes ekonomike” ngre pikëpyetje lidhur me faktin nëse këto rritje pagash janë të qëndrueshme. Konkretisht banka vëren se në raport me vitin 2015 hendeku është zgjeruar dhe kryesimin e ka Shqipëria sa i takon vendeve të Ballkanit Perëndimor. Kjo do të thotë se punonjësit po marrin paga më të larta por produkti për njësi apo puna e tyre nuk ka ndjekur të njëjtën rritje. “A është e qëndrueshme nj rritje e tillë pagash duke pasur parasysh që ka tejkaluar rritjen e produktivitetit që nga 2015-a? Në rajonin e Ballkanit Perëndimor, rritja e pagave nuk ka reflektuar rritjen e produktivitetit që nga 2015-a dhe rritjet e fundit të pagave kanë zgjeruar hendekun paga-produktivitet. Ky hendek është më i dukshëm në Shqipëri dhe në Maqedoninë e Veriut. Faktorët kryesorë që kanë kontribuar për këtë janë rritjet automatike të pagës minimale në disa vende, rritjet e forta të pagave në sektorin publik dhe një mungesë rekord e punonjësve siç tregohet në Barometrin e Biznesit në Ballkan në vitin 2024. Për periudhën 2019–2024, Barometri i Biznesit në Ballkan sugjeron se mungesat e fuqisë punëtore po shkojnë nga të qenit një pengës e vogël tek e moderuar për biznesin”. Shqipëria vitet e fundit ka aplikuar disa rritje të njëpasnjëshme pagash sidomos në administratë për kategori të ndryshme. Më e fundit ishte ajo e lajmëruar gjatë shtatorit që prek stafet e bashkive. Një vendim i kaluar në qeveri parashikonte se rritja e pagave do të përfshinte kryebashkiakët, nënkryetarët, drejtorët dhe pjesën tjetër të administratës të njësive të qeverisjes vendore një rritje kjo që llogaritet deri në 40 për qind. Në korrik të këtij viti gjithashtu u njoftua rritje për punonjësit në arsim konkretisht mësues/edukatorë, instruktorë), punonjësit e shërbimit psiko-social, si dhe punonjësit e tjerë jomësimorë, që shërbejnë në institucionet arsimore të sistemit arsimor parauniversitar në: a) arsimin parashkollor; b) arsimin fillor; c) arsimin e mesëm të ulët; ç) arsimin e mesëm të lartë; d) institucionet arsimore për përkujdesjen për kategori të veçanta të nxënësve; dh) qendrat kulturore të fëmijëve; e) konviktet e nxënësve. Një tjetër rritje u aplikua edhe për mjekët që në disa raste shkonte deri në 25 për qind. Disa kategori të tjera ku pati rritje pagash ishin Forcat e Armatosura, zjarrfikësit ( deri në 30%), punonjësit e burgjeve. Një vit më parë deputetët votuan një rritje të theksuar të pagave të tyre si dhe të qeverisë. Sa i takon pagës minimale, ajo sot është 40 mijë lekë teksa qeveria ka paralajmëruar për një tjetër rritje në vazhdim./Monitor",https://kohajone.com/aktualitet/raporti-i-bankes-boterore-rritja-e-pages-minimale-dhe-rrogave-te-administrates-ne-shqiperi-ka-zgjeruar-hendekun-me-produktivitetin/,Economy,
589,"Këmbimi valutor, ja me sa blihen e shiten monedhat e huaja",Në tregun e këmbimit valutor shqiptar sot një dollar do blihet me 90.5 lekë dhe do shitet me 91.6 lekë. Ndërkohë monedha evropiane euro do blihet me 98.3 lekë dhe do shitet me 99 lekë. Franga zvicerane sot në tregun shqiptar do blihet me 104.3 lekë dhe do shitet me 105.3 lekë. Ndërsa paundi britanik do blihet me 117.7 lekë dhe do shitet me 119 lekë.,https://kohajone.com/aktualitet/kembimi-valutor-ja-me-sa-blihen-e-shiten-monedhat-e-huaja/,Economy,
590,"Banka Botërore: Shqipëria me rritje ekonomie. E nxitur nga konsumi, turizmi dhe ndërtimet","Raporti i fundit i Bankës Botërore që analizon trendin e rritjes përgjatë këtij viti në të gjithë rajonin e Ballkanit Perëndimor, nënvizon që Shqipëria ka pasur një rritje të qëndrueshme ekonomike gjatë 2024-tës. Kjo rritje është nxitur kryesisht nga konsumi, turizmi dhe ndërtimet. Shkalla e varfërisë, theksohet ne raportin që mban titullin ”Ruajtja e Ritmit të Rritjes”, pritet të zbutet ndërkohë që pagat do të vazhdojnë të rriten. Investimet e huaja në vendin tonë po ashtu gjatë kësaj periudhe kohe janë rritur me 8.5% krahasuar me një vit më parë. Në përgjithësi, sipas institucionit të rëndësishëm ndërkombëtar, pjesa më e madhe e ekonomive të gjashtë vendeve të Ballkanit Perëndimor kanë pasur gjatë këtij viti një rritje të moderuar ekonomike. Banka del në përfundimin se rajoni pritet të shënojë një rritje ekonomike prej 3.3 për qind në vitin 2024, krahasuar me 2.6 në vitin 2023. Ky nivel rritjeje pritet të vazhdojë edhe përgjatë vitit 2025, nënvizohet në raport, duke mbërritur madje në nivelin 3.7 për qind gjatë vitit që vjen. Por të tilla projeksione duket sërish nuk mjaftojnë që rajoni të marrë frymë lirisht. ”Përkundër parashikimeve pozitive, rajoni mbetet i brishtë” për shkak të rritjes së dobët ekonomike botërore, inflacionit, pasigurisë politike dhe motit ekstrem, nënvizohet në deklaratën e Bankës Botërore. Në raport, në tërësi Kosova, Serbia, Bosnjë e Hercegovinë dhe Maqedonia e Veriut kanë shënuar rritje krahasuar me viti 2023. Shqipëria ka vazhduar të njëjtin nivel të rritjes ekonomike si në vitin 2023, ndërsa Mali i Zi është i vetmi vend që ka rënie ekonomike në rajon, nga 6.3 për qind në 2023 në 3.4 për qind në vitin 2024.",https://kohajone.com/aktualitet/banka-boterore-shqiperia-me-rritje-ekonomie-e-nxitur-nga-konsumi-turizmi-dhe-ndertimet/,Economy,
591,Ministrja Denaj: Eksportet bujqësore u rritën me 19% në periudhën janar-shtator 2024,"Eksportet bujqësore vijuan trendin rritës edhe gjatë këtij viti. Referuar statistikave zyrtare, ministrja e Bujqësisë dhe Zhvillimit Rural, Anila Denaj bëri të ditur se “gjatë periudhës janar-shtator 2024 eksportet kanë shënuar rritje me 19% krahasuar me një vit më parë”. Gjatë kësaj periudhe u eksportuan rreth 358 380 tonë produkte bujqësore, kundrejt 301 956 tonë produkte që u eksportuan gjatë janar-shtator 2023. Ekspozimi i vendit tonë si destinacion turistik dhe politikat mbështetëse për fermerët, kanë rritur vlerën e prodhimit bujqësor në tregjet e huaja. Denaj tha se qeveria do të vijojë politikat mbështetëse për të gjithë njerëzit e punës, drejt objektivit të 1 miliard dollarë eksporte bujqësore deri në vitin 2030.",https://kohajone.com/aktualitet/ministrja-denaj-eksportet-bujqesore-rritje-me-19-ne-periudhen-janar-shtator-2024/,Economy,
592,"Jorida Tabaku: Skema e pensioneve ka dështuar, duhet një reformë e thellë","Deputetja e Partisë Demokratike, Jorida Tabaku nëpërmjet një postimi në rrjetet sociale foli në lidhje me pensionistët, ku u shpreh se sot në Shqipëri, 700.000 pensionistë varen nga pensionet, e që sipas deputetes demokrate, mund të quhen më tepër lëmosha, sesa një pension i drejtë për punën e tyre në shërbim të vendit. Tabaku theksoi se raporti i pensionistëve me totalin e popullsisë është 30%, duke e cilësuar si një nga raportet më të larta në rajon.",https://kohajone.com/aktualitet/jorida-tabaku-skema-e-pensioneve-ka-deshtuar-duhet-nje-reforme-e-thelle/,Economy,
593,Një tjetër investim për arsimin shqiptar nga platforma SMILE.al!,"Platforma SMILE.al finalizon suksesshëm një tjetër projekt të rëndësishëm në fushën e arsimit. 2 ambiente laboratorike janë ndërtuar tashmë për shkollat 9-vjeçare “Kozma Basho”, përkatësisht në qytetin e Pogradecit dhe “Nënë Tereza”, në Lezhë. Projekti ’’Sipërmarrësit e së ardhmes në laboratoret e sipërmarrjes” nga Junior Achievement of Albania, u iniciua me qëllimin e krijimit të një mjedisi inovator për zhvillimin praktik të njohurive dhe aftësive sipërmarrëse, të menaxhimit e të financave. I mundësuar përmes dhurimeve në platformën SMILE.al, mbështetjes financiare të Fondacionit Credins dhe Teleperformance, tashmë nxënësit do të kenë kushtet dhe mjetet e nevojshme kompjuterike që do t’iu duhen gjatë zhvillimit të moduleve që lidhen me financat personale, sipërmarrjen, teknologjinë, etj. Aktivitetet e para që do të mirëpresë ky laborator do të jenë kampet e financës për nxënës të moshave 13-15 vjeç, të cilët do të mund të praktikojnë njohuritë mbi financat dhe sipërmarrjen. Për të inauguruar këtë projekt, që i jep vlerë të madhe zhvillimit të nxënësve, u zhvillua edhe një aktivitet special ku morën pjesë drejtoresha e Fondacionit Credins, znj. Elvana Hana, drejtoresha ekzekutive e JAA, znj. Blerina Guga, përfaqësues të Drejtorive Arsimore Pogradec dhe Lezhë, drejtues të Teleperformance, si dhe shumë nxënës e mësues. Të ftuarit theksuan faktin se investimi në edukimin financiar të brezave të rinj është një domosdoshmëri, jo vetëm thjesht për të thelluar njohuritë mbi nocionet financiare, por për të rritur gjithashtu ndërgjegjësimin mbi mirëadministrimin e financave të tyre në të ardhmen, një dukuri mjaft evidente në kulturën e vendeve të zhvilluara të Bashkimit Europian. Pas bashkëpunimit me Junior Achievement of Albania, të tjera projekte inovatore pritet të finalizohen me sukses në platformën online Smile.al duke ndikuar kështu ndjeshëm në përmirësimin dhe zhvillimin e jetës së komunitetit vendas. Platforma online SMILE.al ndër vite ka bërë bashkë të gjithë shqiptarët kudo në botë duke bërë të mundur realizimin e shumë projekteve si: “Serë për fëmijët dhe të rinjtë me aftësi të kufizuara intelektuale”, “Le t’u japim atyre shpresë”, “Kovat blu”, “Mbështetje për gratë dhe fëmijët e dhunuar”, “Mbështesim maternitetet të kujdesen për të porsalindurit dhe të shpëtojnë jetë”, etj., të cilat sot janë sigurisht dëshmia e suksesit të kësaj platforme. Për të realizuar projekte të ndryshme me karakter social, SMILE.al është tashmë një zgjedhje e volitshme për çdo organizatë në Shqipëri që ndan njëherazi të njëjtin vizion me platformën, ku t’i shërbesh integrimit dhe zhvillimit të komunitetit, është një obligim moral që forcon qytetërimin e një kombi.",https://kohajone.com/aktualitet/nje-tjeter-investim-per-arsimin-shqiptar-nga-platforma-smile-al/,Economy,
594,"Analiza e DW: “Korridori 8” në Ballkan, pengesa me mëritë e vjetra","Ndër investimet më të mëdha të BE në rajonin e Ballkanit është “Korridori 8”, që shërben si korridor strategjik për NATO-n. Por pavarësisht rëndësisë strategjiko-ekonomike, fqinjët nuk i lënë dot pas mëritë e vjetra. Segmenti i fundit rrugor Rankovcë – Kriva Palankë – Deve Bair, i cili lidh Shkupin me Sofjen, është i fundit që po shndërrohet në një autostradë me standardet më të mira europiane. Maqedonia e Veriut është pjesë e trekendëshit ballkanas të Korridorit të VIII, një prej projekteve më ambicioze dhe të rëndësishme strategjike të Bashkimit Europian në rajon, ku përmes Kornizës së Investimeve për Ballkanin Perëndimor (WBIF) janë investuar rreth 14 milionë euro në formë granti dhe rreth 21 milionë euro në formën e huave, pjesë e Agjendës së Lidhshmërisë prej vitit 2018. “Korridori 8” është korridori i transportit rrugor dhe hekurudhor që kalon përmes Shqipërisë, Maqedonisë së Veriut dhe Bullgarisë,  duke lidhur portin e Varnës në Bullgari, nga Deti i Zi, me portin e Durrësit në Adriatik. Ky zinxhir lidhet më pas me Italinë, të vetmin shtet anëtar të BE-së brenda këtij korridori. Ai përfshin porte detare, aeroporte, rreth 960 km rrugë tokësore dhe mbi 1270 km hekurudhë. Por rëndësia e projekteve të tilla madhore në Ballkan shoqërohet shpesh me mosmarrëveshje dhe probleme të mbartura nga historia. Ndryshimi i forcës qeverisëse politike në Shkup ka ringjallur debatet mes Maqedonisë së Veriut dhe Bullgarisë, të cilat, mes shumë debatesh politike dhe historike, akuzojnë njëra-tjetrën se po pengojnë punimet e këtij korridori. Pak kohë më parë, qeveria bullgare denoncoi devijimin e fondeve të BE-së nga ana e qeverisë maqedonase, duke e akuzuar atë se po i kalonte fondet tek Korridori 10, korridor që lidh Shkupin me Beogradin dhe Budapestin. Kryeministri i ri maqedonas, nga partia VRMO-DPMNE, Hristijan Mickoski, tha se çështja po politizohej dhe se situata në vetvete ishte thjesht një problem inxhinierik dhe se në anën bullgare projekti hekurudhor ishte i paqartë. Burime pranë BE-së nuk pranuan të bëjnë komente rreth mosmarrëveshjeve politike mes Maqedonisë së Veriut dhe Bullgarisë, por ata theksuan rëndësinë e madhe strategjike të dy projekteve. “Për ne, Korridori 8 dhe Korridori 10 janë tepër të rëndësishme dhe do të çohen deri në fund”, thanë burimet. Fondet varen nga zbatimi i reformave Komisioni Europian miratoi gjatë qershorit të këtij viti Planin e Rritjes për Ballkanin Perëndimor për periudhën 2024-2027, përmes të cilit investon në të gjitha vendet kandidate, me qëllim përafrimin me politikën dhe standardet e BE-së. Sipas këtij plani, 6 miliardë euro do të ndahen në: 2 miliardë në formën e granteve dhe 4 miliardë në kredi, ndarje sipas prodhimit të brendshëm bruto dhe popullsisë së secilit vend. Lëvrimi i këtyre fondeve dhe huave mundësohet vetëm pasi qeveritë përmbushin reformat e kërkuara nga Bashkimi Europian. Në rastin kur qeveritë dështojnë zbatimin e reformave, atëherë fondet u kalojnë shteteve që ia kanë dalë mbanë të jenë të suksesshme, duke rritur në këtë mënyrë edhe presionin për përmbushjen sa më të shpejtë të reformave. Bashkimi Europian është ndër investitorët më të mëdhenj në Ballkanin Perëndimor. Në të njëjtën kohë, rajoni vuan prej vitesh nga niveli i lartë i korrupsionit. Deutsche Welle pyeti një tjetër zyrtar të BE-së në lidhje me rastet e abuzimit dhe korrupsionit me fondet e BE-së në rajon. “Korrupsioni është fenomen që ekziston në të gjitha vendet kandidate, por në momentin e parë që përballemi me to, hyjnë në lojë mekanizmat tona audituese dhe hetuese, si OLAF dhe struktura të tjera. Ne kemi tolerancë zero ndaj korrupsionit” – theksoi burimi, në kushtet e anonimatit. “Korridori 8” – më shumë lidhshmëri, transport më i shpejtë “Korridori 8” u konceptua për herë të parë në Konferencën Pan-Europiane të Transportit të mbajtur në Pragë të Çekisë në vitin 1991. Ambicia asokohe ishte vënia në praktikë e kësaj ideje dhe përfundimi i saj brenda një periudhe 15-vjeçare, por projekti mbeti në sirtar për shkak të zhvillimeve gjeopolitike, të nxitura edhe me nisjen e investimeve kineze në rajonin e Ballkanit. Pas gati 30 vitesh, ky korridor u rifut në agjendën e investimeve europiane në Ballkan. Në territorin shqiptar, “Korridori 8” shtrihet në rreth 154 kilometër, dhe një pjesë e saj, siç është Bypassi i Tiranës do të shërbejë edhe për “Korridorin 10”. Në palën shqiptare, është punuar më tepër në pjesën e segmenteve rrugore, ndërkohë që investimet për linjat hekurudhore që do të jenë pjesë e këtij projekti, kanë ecur shumë më ngadalë. Në praktikë, ndërtimi i “Korridorit 8” nënkupton lidhshmëri dhe transport më të shpejtë mes vendeve, çka do të thotë zhvillim ekonomik më të mirë, mundësi më të mira lëvizjeje të njerëzve dhe mallrave, duke qenë më pranë filozofisë së tregut të përbashkët europian./DW/",https://kohajone.com/aktualitet/analiza-e-dw-korridori-8-ne-ballkan-pengesa-me-merite-e-vjetra/,Economy,
595,BE-ja pranë finalizimit të paketës së Planit të Rritjes për Ballkanin Perëndimor,"Bashkimi Evropian është shumë afër t’i përmbyllë procedurat e miratimit të agjendave të reformave, të cilat i kanë paraqitur vendet e Ballkanit Perëndimor, si kusht për të përfituar nga paketa e Planit të Rritjes, në vlerë prej 6 miliardë eurosh. Përfituese të Planit – që u miratua nga BE-ja në maj – janë të gjitha vendet e rajonit: Kosova, Shqipëria, Maqedonia e Veriut, Mali i Zi, Bosnje e Hercegovina dhe Serbia. Komisioni i IPA-s (Instrumentet e Para-Anëtarësimit) dha më 11 tetor pëlqimin final për vetëm pesë nga gjashtë vendet, që i kanë paraqitur agjendat e reformave dhe rritjes. I vetmi vend i rajonit, i cili nuk mund të presë ende miratimin e agjendës së tij, është Bosnje e Hercegovina, pasi që dokumenti që ky vend e ka dërguar në BE, nuk ka qenë komplet dhe nuk i ka adresuar të gjitha sugjerimet e dhëna nga Komisioni Evropian. Komisioni Evropian pritet që më 16 tetor ta miratojë vendimin për zbatim. Në këtë mënyrë, Komisioni Evropian do të jetë i gatshëm nga ana e tij që t’i kryejë edhe pagesat e para nga paketa në fjalë. Por, para se të bëhen këto pagesa, vendet përfituese duhet t’i nënshkruajnë marrëveshjet dhe t’i ratifikojnë ato në parlamentet e tyre kombëtare, sepse dy miliardë euro do të jenë para pa kthim, ndërsa të tjerat do të jenë kredi të favorshme. Ndaj, vendet përfituese duhet t’i ratifikojnë marrëveshjet, pasi që duhet të obligohen për kthimin e parave nga kreditë e favorshme. Për shkak të procedurave që kërkojnë kohë për miratimin e marrëveshjeve të tilla, është vështirë të parashihet koha se kur do të bëhen pagesat e para dhe për cilin vend të rajonit. Realisht, ato mund të bëhen në fillim të vitit 2025, por nëse ndonjë vend nxiton dhe e kryen më herët procedurën e ratifikimit të marrëveshjeve, atëherë këto mjete do të mund të paguhen më herët. Ideja e BE-së është që të gjitha vendeve, për të cilat do të aprovohen agjendat e reformave dhe rritjes, t’u ndahet si “pagesë parafinancuese” shuma prej 7% e mjeteve të dedikuara për to. Me këtë paketë, BE-ja synon të ndihmojë rritjen ekonomike në vendet e rajonit dhe, në këtë mënyrë, ta përshpejtojë procesin e integrimit të tyre evropian. Sipas një përllogaritje jozyrtare, Kosova do të mund të përfitojë mbi 880 milionë euro nga ky plan i rritjes. Mbi 250 milionë euro, Kosovës do t’i ndaheshin si para pa kthim, ndërsa pjesa tjetër në formën e kredive të volitshme. Rrjedhimisht, Kosovës do t’i paguheshin 7% e mjeteve si “parafinancim”, që i bie rreth 61 milionë euro. Shqipëria do të mund të përfitojë në total 922 milionë euro, ndërsa si mjete “parafinancuese” 64.5 milionë. Maqedonia e Veriut do të mund të ketë në dispozicion 750 milionë euro, ndërsa pagesa e parë për të do të ishte 52.5 milionë. Serbisë do t’i ndaheshin gjithsej 1.58 miliard euro, ndërsa pagesa e parë për të do të ishte 111 milionë. Mali i Zi do të kishte në dispozicion gjithsej 383 milionë euro, ndërsa si “parafinancim” 26.8 milionë. Bosnje e Hercegovina, nga totali i planit, do të kishte në dispozicion 1 miliard e 85 milionë euro, ndërsa si “parafinancim” 76 milionë. Llogaritja se cili vend do të ketë në dispozicion sa mjete financiare, është bërë në bazë të Bruto Prodhimit Vendor (GDP), numrit të banorëve dhe disa kritereve të tjera.
Por, që në prezantimin e parë të këtij plani, më herët këtë vit, vendeve të rajonit u është thënë qartë se nëse ndonjëri nuk i kryen reformat pas një-dy vjetësh, atëherë shuma e dedikuar për të do t’u shpërndahet vendeve tjera. Plani, po ashtu, ka qëllim të nxisë bashkëpunimin rajonal dhe zhvillimin e tregut të përbashkët në rajon, i cili gradualisht do të integrohej në tregun e përbashkët të Bashkimit Evropian. Ky plan, sipas zyrtarëve të BE-së, nuk ka në asnjë mënyrë qëllim të krijojë ndonjë alternativë të zgjerimit të BE-së, por ta bëjë anëtarësimin në BE të këtyre vendeve më të lehtë. Bashkimi Evropian do që pagesat e para nga ky plan të kryhen sa më parë dhe të nisë zbatimi i projekteve që do të financoheshin përmes tyre. Në të njëjtën kohë, në BE rikujtojnë edhe kushtet që duhet të përmbushen gjatë gjithë procesit të realizimit të projekteve.
Ato kanë të bëjnë me sundimin e ligjit, kontrollin financiar dhe auditimin e duhur sipas standardeve evropiane, ndërsa në rastin e Kosovës dhe të Serbisë, kusht specifik është edhe angazhimi konstruktiv në normalizimin e raporteve mes tyre. Në rast të keqpërdorimit të këtyre mjeteve, BE-ja do të mund të kërkojë kthimin e tyre, ndërsa mjetet e pashfrytëzuara nga ndonjë vend, do të mund të shfrytëzoheshin për një vend tjetër të rajonit. Deri më tash, ky është plani më ambicioz i veçantë i Bashkimit Evropian për vendet e rajonit, i cili nuk është pjesë e mjeteve të rëndomta nga Instrumentet e Para-Anëtarësimit (IPA), të cilat u dedikohen vendeve nga procesi i zgjerimit, përfshirë edhe ato të Ballkanit Perëndimor. REL",https://kohajone.com/aktualitet/be-ja-prane-finalizimit-te-paketes-se-planit-te-rritjes-per-ballkanin-perendimor/,Economy,
596,Rriten pagat për Forcat e Armatosura deri në 70 mijë lekë plus. Këto janë kategoritë që përfitojnë,"Disa kategori në Forcat e Armatosura do të përfitojnë deri në 70 mijë lekë rritje shtesë mbi pagën. “Efektivët e Njësisë Ushtarake të Sigurisë Kibernetike, Agjencisë së Sistemeve të Ndërlidhjes e Informacionit dhe ata të Agjencisë së Inteligjencës dhe Sigurisë së Mbrojtjes përfitojnë rritje të konsiderueshme në pagesën shtesë për kushte të veçanta pune e shërbimi”, tha ministri Vëngu. Konkretisht, shtesa për kushte të veçanta pune për FA të Agjencisë së Inteligjencës dhe Sigurisë së Mbrojtjes shkon nga 13 mijë në 20 mijë lekë. Ndërsa për Agjencinë e Sistemeve të Ndërlidhjes e Informacionit shtesa shkon nga 35 mijë në 40 mijë lekë. Efektivët e Njësisë Ushtarake të Sigurisë Kibernetike përfitojnë një shtesë që shkon nga 50 mijë në 70 mijë lekë.",https://kohajone.com/aktualitet/rriten-pagat-per-forcat-e-armatosura-deri-ne-70-mije-leke-plus-keto-jane-kategorite-qe-perfitojne/,Economy,
597,Banka e Shqipërisë ”frenon” rënien e euros,"Banka Qendrore me qëllimin për të ndaluar rënien e euros në kursin e këmbimit me lekun, ka zhvilluar 3 ankande për blerje valute në muajin tetor. Banka e Shqipërisë zhvilloi disa ankande në muajt prill-qershor, ku tërhoqi 272 milionë euro, me synimin për të rritur rezervën valutore. Krahas blerjeve me ankand, prej datës 2 maj, Banka e Shqipërisë ka filluar edhe ndërhyrjet në tregun valutor në përmbushje të objektivave të politikës monetare, nëpërmjet blerjes së 137 milionë eurove. Ndërhyrjet nuk kanë dhënë efekt të fortë në kursin, i cili e lë euron në kuota nën 100 lekë prej disa muajsh, megjithatë guvernatori është shprehur se Banka ka marrë masa për stimulimin e pagesave në lekë brenda vendit, për të dekurajuar transaksionet në euro.",https://kohajone.com/aktualitet/banka-e-shqiperise-frenon-renien-e-euros/,Economy,
598,"Këmbimi valutor, me sa lekë këmbehen valutat kryesore sot","Sot,11 tetor 2024, dollari amerikan blihet me 89.6 lekë dhe shitet me 90.7 lekë. Euro blihet me 98.4 lekë dhe shitet me 99 lekë. Paundi britanik blihet me 117.1 lekë dhe shitet me 118.1 lekë. Franga zvicerane blihet me 104.5 lekë dhe shitet me 105.5 lekë. Dollari kanadez blihet me 65.2 lekë dhe blihet me 66.5 lekë.",https://kohajone.com/aktualitet/kembimi-valutor-me-sa-leke-kembehen-valutat-kryesore-sot-2/,Economy,
599,"Një murator apo hidraulik shqiptar merr 1500 euro/muaj, një filipinas specialist kërkon 600 euro!","Mungesa e fuqisë punëtore në vend po zgjidhet nga ana e bizneseve përmes punonjësve të huaj, të cilët rezultojnë se kushtojnë edhe me lirë sesa ata vendas. Suzana Aga, ndërmjetësuese punësimi, shprehet: “Një punonjës mermeri, specialist, dhe paga i arrin 1500 euro totale.  Ndërkohë që një punonjës nga jashtë vjen nga Filipinet, Afrika apo India me 600 euro. Do të thoni a janë pagat kaq të larta në Shqipëri? Po, në Shqipëri nëse dikush punon hidraulik, profesionist mermeri, mekanik, etj 1500 euro, në agjencinë time unë kam kompani që paguajnë. Dhe unë ia siguroj nga Filipinet me 600 euro. Duket në pamje sikur ka shumë kosto shtesë, por tregu ka bërë që të shkojmë në të njëjtat kosto pak shuma”. Sipas të dhënave të INSTAT, në fund të vitit 2023, numri i të huajve me leje qëndrimi në Shqipëri rezultoi 21,460 banorë, duke shënuar një rritje me 18.2%, dhe afro gjysma e tyre, rreth 10,700 janë për arsye punësimi.",https://kohajone.com/aktualitet/nje-murator-apo-hidraulik-shqiptar-merr-1500-euro-muaj-nje-filipinas-specialist-kerkon-600-euro/,Economy,
600,"Nga Trieste në Tiranë, historitë e kompanive të famshme të sigurimeve","Tregu i sigurimeve në Shqipëri nis të zhvillohet në vitet ’20-‘30, kohë vendi njeh një fazë të re të zhvillimit ekonomik dhe të investimeve. Në këtë periudhë, në qytetet kryesore të Shqipërisë, në Tiranë, Durrës, Sarandë, Korçë apo Shkodër, hapin filialet e tyre disa prej kompanive më të njohura të sigurimeve në botë. Janë fillimisht tregtarët shqiptarë ata që sigurojnë mallrat e tyre nga zjarri apo mbytjet për të vijuar me pas edhe me një zgjerim në ofertës së sigurimit, çka përfshiu thuajse të gjithë biznesmenët që zhvillonin aktivitet ekonomik në Shqipëri. Shumica e kompanive të sigurimit ishin italiane ndërsa nuk mungonin dhe ato britanike. Në fakt, një pjesë e mirë e aktivitetit sigurues lidhej me nevojën e madhe që ishte krijuar nga fuqia punëtore e huaj për t’u siguruar, Por cilat ishin kompanitë e huaja që erdhën në Shqipëri në ato vite? Generali Assicurazioni Më e njohura është “Generali Assicurazioni” e Triestes, një kompani shumë e njohur e themeluar në vitin 1831. Prezenca fillestare e kësaj kompanie në Shqipëri do të bëhej përmes agjentëve.  Përfaqësues i kompanisë ishte Vincenzo Rocco, i cili kishte një kompani në Durrës me 4 punonjës dhe që kishte aktivitet në fushën e shitjes së policave të sigurimit të jetës dhe nga zjarri. Në kuadrin e politikës së ekspansionit ekonomik italian në Shqipëri, kjo kompani vendos të investojë në Shqipëri jo vetëm në fushën e sigurimeve por edhe në atë të pasurive të paluajtshme. E ndërsa përfaqësinë e saj e kishte në Durrës sa i përket aktivitetit të sigurimeve, kompania vendos të krijojë një qendër të rëndësishme në Tiranë, ku po diskutohej një plan i ri urbanistik që premtonte një  boom të ndërtimeve në kryeqytet. E si rrjedhojë, “Assicurazioni Generali” realizoi atë që mund të cilësohet si investimi i parë madhor imobiliar privat në Tiranë. Godina përfundoi në muajt e parë të vitit 1932. Në muajin korrik të atij viti u nënshkruan marrëveshjet e para të qerave. Ambientet e katit të parë u dhanë me qira për dyqane e për zyra të shërbimeve të tjera publike sikurse parashikohej në projekt ndërsa disa ambiente të tjera të kateve të mësipërme do të përdoreshin si zyra të kompanisë dhe si vend strehimi për Rocco-n. Kjo godinë do të ishte “qendër tregtare” deri në vitin 1937 kur kontratat e qirasë për dyqanet do të anuloheshin e hapësirat iu dhanë Bankës së Napolit. Ndërkohë, kompania gjatë kësaj periudhë zgjeroi veprimtarinë në fushën e sigurimeve duke hapur zyra veç Tiranës e Durrësit edhe në Shkodër, Vlorë, Fier, Berat, Sarandë, Gjirokastër e Vlorë. Kompania FIUME Një rol të rëndësishënm në tregun shqiptar të sigurimeve ka luajtur edhe kompania Fiume. Kjo kompani hapi degë në të gjitha prefekturat dhe nënprefekturat e Shqipërisë. Qendra e kësaj kompanie ishte në Fiume, sot Rijeka e Kroacisë, dhe ishte e lidhur me Institutin Kombëtar të Sigurimeve në Itali. Kjo kompani ofronte sigurime nga zjarri, shpërthimi i gazit, vjedhjet, rreziqet, transportet, përgjegjësinë civile kundrejt të tretëve e deri edhe sigurim nga rrufetë. Kapitali i kompanisë ishte 12 milion lira. Përfaqësues i kompanisë për Shqipërinë ishte Francesco Giordano. *Nga Kreshnik KUÇAJ Shkrimin e plotë e gjweni në linkun e poshtëshënuar: Nga Trieste në Tiranë/ Historitë e kompanive të famshme të sigurimeve! Sigurimi në bujqësi ekzistonte para viteve ’90",https://kohajone.com/ekonomi/nga-trieste-ne-tirane-historite-e-kompanive-te-famshme-te-sigurimeve/,Economy,
601,"Ledia Bregu: Digjitalizimi i pagesave, ndikim në rritjen ekonomike","Ledia Bregu, drejtore e Departamentit të Sistemeve të Pagesave dhe Kontabilitetit dhe Financës në një intervistë për median foli mbi uljen e përdorimit të cash-it në ekonomi dhe masat e ndërmarra nga Banka e Shqipërisë për nxitjen e përfshirjes financiare dhe të përdorimit të pagesave elektronike. “Falë reformave dhe iniciativave të Bankës së Shqipërisë, sot rreth 78% e popullsisë të moshës madhore zotëron një llogari bankare”, tha Bregu. “Digjitalizimi i pagesave ka një ndikim shumë të madh në rritjen ekonomike dhe zhvillimin e tregut. Është e vërtetë që ka një nivel të lartë të parasë cash, por është bërë shumë për të rritur pagesat elektronike, digjitalizimin dhe edukimin financiar të popullatës”, theksoi ajo. “BSH ka rol kryesor në aspektin rregullator, të nxitësit dhe mbikqyrësit sa i takon pagesave qofshin këto në para fizike apo elektronike. Përmes strategjisë së pagesave me vlerë të vogël dhe edukimit financiar, është synuar që të futen në pjesën e kanaleve formale sa më shumë qytetarë që të kenë qasje në llogari dhe shërbime financiar. Në 2017 kemi patur 4 në 10 vetë që kishin një llogari bankare, shifrër kjo ndër më të ultat në rajon sot jemi në nivelin 78% e popullatës adulte që disponon një llogari bankare. Studimet tregojnë që 1.6% e PBB është kosto e menaxhimit  të cash, ndaj synohet përdorimi i parasë lektronike”, theksoi Bregu. Bregu u ndal edhe në nismën e fundit të BSH-së, për hapjen e llogarisë bankare pa kosto për disa kategori (pesionistët, shtresat në nevojë etj). “Çdo pensionistët apo individ i shtresës në nevojë, mund t’i drejtohet bankave dhe të kërkojë hapjen e një llogarie bazike pa kosto ose mund ta konvertojnë llogarinë banakre që ka, në llogari bazike pa kosto. Qëllimi ynë është që individë dhe bizneset të transaktojnë në kohë të shpejtë dhe me kosto të ulët. Nga 0 deri 20 mijë lekë, nëse e paguan elektronikisht nuk paguan taksë. Mbi këto vlera kosto është 50% më lirë se në sportele”, tha ajo. Ajo apeloi të përdoren kanalet digjitale se kushtojnë më pak në lek dhe në kohë. Sipas saj, një projekt madhor me përfitime të mëdha do të jetë edhe anëtarësimi në Tregun Unik të Pagesave në Euro – SEPA. “Nga ky anëtarësim, transaksionet financiare me vendet e tregut evropian do të bëhen më të thjeshta, më të shpejta dhe me kosto më të ulët”, theksoi ajo. Në 12 qershor të këtij viti, Banka e Shqipërisë dërgoi pranë Këshillit Evropian të Pagesave aplikimin zyrtar të Shqipërisë për përfshirjen në zonën gjeografike të skemave SEPA. ATSH",https://kohajone.com/aktualitet/ledia-bregu-digjitalizimi-i-pagesave-ndikim-ne-rritjen-ekonomike/,Economy,
602,Qytetarët turren drejt paneleve diellorë në ballkone,"Panelet diellorë në ballkonet gjermane po bëhen gjithnjë e më të preferuar. Numri i sistemeve është dyfishuar që nga fillimi i vitit. Arsyet lidhen me çmime më të lira, përmirësim cilësie dhe më pak burokraci. Numri i paneleve diellorë për ballkonet në Gjermani vazhdon të rritet me shpejtësi. Regjistri kryesor i të dhënave të tregut të Agjencisë Federale të Rrjetit në vend tani numëron mbi 700.000 “sisteme panelesh diellore me prizë” në funksionim. Kjo shifër është dy herë më e lartë se në fillim të vitit. Shifra reale është ndoshta edhe më e lartë, pasi ka një afat prej një muaji për regjistrime të vonuara dhe disa sisteme – pavarësisht detyrimit për regjistrim – thjesht nuk raportohen. Paketa për solarët u miratua në korrik Prodhimi maksimal i instaluar është 600 megavat. Madje ai është dyfishuar që nga fillimi i vitit, gjë që ndoshta lidhet me faktin se tani mund të instalohen sisteme pak më të fuqishme. Për tremujorin e tretë që sapo ka përfunduar, regjistri kryesor i të dhënave të tregut tregon pothuajse 140.000 sisteme që janë vënë në punë me një fuqi maksimale prej 141 megavat. Trendi pozitiv do të rritet Shoqata Gjermane e Industrisë Solare pret që trendi pozitiv në panelet solarë për ballkone të vazhdojë për momentin. Legjislativi ka reduktuar pengesat burokratike dhe çmimet e sistemeve diellore kanë vazhduar të bien, është shprehur drejtori menaxhues Carsten Körnig. Me paketën e miratuar Solar I, sasia e lejuar e furnizimit u rrit nga 600 në 800 vat. Nëse nga pajisja diellore me prizë futet më shumë energji elektrike sesa përdoret në shtëpinë tuaj, lejohet përkohësisht funksionimi i matësit në drejtim të kundërt – derisa të instalohet një matës modern me dy drejtime. Operatori i rrjetit është përgjegjës për këtë. Javën e kaluar, Këshilli Federal gjithashtu ra dakord të përmirësojë të drejtat për qiramarrësit dhe pronarët e apartamenteve. Në mënyrë të veçantë, pronarët nuk do të jenë më në gjendje të refuzojnë miratimin e tyre pa një arsye të vlefshme. Megjithatë, ata ende lejohen të ndërhyjnë në mënyrën si janë instaluar sistemet. Kjo “më në fund hap rrugën për përdorimin e pajisjeve diellore me prizë në ballkonet, tarracat dhe kopshtet e çatisë së miliona familjeve në Gjermani”, ka thënë Körnig, duke shtuar se, në të ardhmen, qiramarrësit do të kenë të drejtën për të marrë miratimin e qiradhënësit ose shoqatës së pronarëve të shtëpive për të instaluar dhe përdorur një pajisje diellore me prizë teknikisht të sigurt.”/DW/",https://kohajone.com/aktualitet/qyetaret-turren-drejt-paneleve-diellore-ne-ballkone/,Economy,
603,Çfarë pritet të ndodhë pas hetimeve të Bashkimit Evropian ndaj makinave elektrike të prodhuara në Kinë?,"BRUKSEL – Komisioni Evropian njoftoi të premten se duke filluar nga fundi i muajit tetor do të zbatojë tarifa ndaj makinave elektrike të prodhuara në Kinë pas një votimi që ndau shtetet anëtare të bllokut në dysh. Komisioni vendosi tarifa që shkojnë nga 7.8 për qind për makinat e markës Tesla, deri në 35.3 për qind për markën SAIC dhe ato të prodhuesve të tjerë që konsiderohen se nuk bashkëpunuan me hetimet e Bashkimit Evropian kundër subvencioneve. Këto janë tarifa shtesë krahas taksës standarde doganore të BE-së për makinat prej 10 për qindësh. Vota e Bashkimit Evropian Propozimi i Komisionit Evropian u miratua vetëm me 10 vota në favor, 5 vende votuan kundër dhe 12 abstenuan. Propozimi do të ishte hedhur poshtë nëse 15 shtete anëtare, që do të përfaqësonin 65 për qind të popullsisë së BE-së, do të kishin votuar kundër. Komisioni po ashtu mund të kishte ndryshuar propozimin për të siguruar një përkrahje më të gjerë, por vendosi të mos e bëj një gjë të tillë, duke thënë se kishte siguruar përkrahjen e mjaftueshme. Tarifat e reja fillojnë të zbatohen më 31 tetor dhe do të jenë të fuqi për 5 vjet. Bisedimet me Pekinin Komisioni Evropian tha se është i gatshëm të vazhdojë të negociojë për një zgjidhje alternative ndaj tarifave me Kinën edhe pasi të fillojë zbatimi i tyre. Krahu ekzekutiv i BE-së tha muajin e kaluar se mund të shqyrtojë sërish marrëveshjet tregtare me kompanitë kineze që do të përfshinin çmimin minimal të makinave kineze si dhe do të përcaktonin sasinë totale të importit të tyre. Në të kaluarën Komisioni i ka hedhur poshtë ofertat e kompanive kineze. Një opsion që po negociohet aktualisht është një skemë e çmimeve minimale të importit të llogaritura në bazë të disa kritereve siç janë distanca që përshkruan, jetëgjatësia e baterisë dhe madhësia e makinës elektrike, krahas specifikave tjera si me 2 apo katër rrota aktive, tha një burim që ka njohuri mbi këtë çështje. Komisioni ka thënë se çfarëdo alternative që ofrohet duhet të jetë në përputhje me rregullat e Organizatës Botërore të Tregtisë. Hakmarrja kineze Me një vendim, që shihet si shenjë hakmarrjeje, Kina ka nisur hetimet e saj ndaj eksporteve të BE-së të mishit të derrit dhe alkoolit dhe ka filluar një hetim kundër subvencioneve ndaj prodhimeve të qumështit nga BE-ja, por ende nuk ka njoftuar ndonjë masë. BE-ja u ankua për hetimet e Kinës rreth produkteve të qumështit në Organizatën Botërore të Tregtisë javën e kaluar. Ministria kineze e Tregtisë gjithashtu ka takuar shoqatat e prodhuesve të makinave dhe përfaqësues të kësaj industrie për të diskutuar rritjen e taksës doganore për automjetet e kalibrit të madh me karburant, masë kjo që do të godiste më shumti prodhuesit gjermanë të makinave. Eksportet e makinave me motor mbi 2.5 litra nga Gjermania në Kinë vitin e kaluar arritën vlerën 1.2 miliardë dollarëve, sipas të dhënave nga doganat kineze. Çfarë pritet të ndodhë pas hetimit? Kompanitë që nuk janë të përfshira në grupet ‘BYD 002594.SZ’, ‘Geely GEELY.UL’ dhe ‘SAIC 600104.SS’ që dëshirojnë të kenë taksën e vet doganore duhet të kërkojë një “shqyrtim të përshpejtuar’ menjëherë pas fillimi të zbatimit të tarifave të reja. Një shqyrtim i tillë nuk do të zgjasë më shumë se nëntë muaj. Komisioni po ashtu mund të bëjë një “shqyrtim të përkohshëm” pas një viti, nëse masat nuk janë më të nevojshme, apo nëse ato nuk janë të mjaftueshme për t’iu kundërvënë subvencioneve. Komisioni shpesh shqyrton nëse prodhuesit po i shmangen detyrimeve doganore përmes eksportit të pjesëve duke e bërë montimin e makinave në një vend të tretë. Për BE-në, një shmangie e tillë ndodh nëse mbi 60 për qind e vlerës së pjesëve janë të importuara nga një vend i cili ka taksë doganore dhe nëse vlera e shtuar gjatë montimit nuk tejkalon 25 për qind të vlerës së përgjithshme. Kompanitë mund të ankohen ndaj këtyre masave në Gjykatën Evropiane të Drejtësisë. Kina tashmë i është drejtuar Organizatës Botërore të Tregtisë. Të dyja rrugët ligjore mund të zgjasin mbi një vit. Komisioni është shprehur i bindur se hetimi dhe tarifat e reja janë në përputhje me rregullat e Organizatës Botërore të Tregtisë./VOA/",https://kohajone.com/aktualitet/cfare-pritet-te-ndodhe-pas-hetimeve-te-bashkimit-evropian-ndaj-makinave-elektrike-te-prodhuara-ne-kine/,Economy,
604,Kastrati Group dhe Aeroporti Ndërkombëtar i Tiranës i bashkohen fushatës kundër kancerit të gjirit,"Në kuadër të muajit të ndërgjegjësimit ndaj kancerit të gjirit, Kastrati Group në bashkëpunim me organizatën YWCA, kanë çelur ekspozitën e fotografit Rezart Gurashi në mjediset e Aeroportit Ndërkombëtar të Tiranës. Kjo ekspozitë fotografike, që mban të njëjtin titull me fushatën botërore, “1 në 8”, tregon rrugëtimin, forcën dhevendosmërinë e grave të prekura nga kanceri i gjirit. Fotografitë u ekspozuan brenda terminalit të Aeroportit tëTiranës dhe tërhoqën vëmendjen e qindra udhëtarëve tëpranishëm. Si pjesë e kësaj iniciative ndërgjegjësuese u përurua gjithashtuedhe nje instalacion i artistit Ergys Krisiko. Instalacioniartistik “Fjongo Rozë” është një simbol i fuqisë, mbështetjes, dhe shpresës për grate dhe vajzat që janë prekur nga kanceri igjirit. Fjongoja, e cila është një simbol universal indërgjegjësimit dhe solidaritetit, u jep mundësinë udhëtarëvenë aeroport që të ndalojnë, të reflektojnë dhe të japinkontributin e tyre duke lënë një mesazh në vepër. Ornela Bego, përfaqësuese e grupit të kompanive Kastrati, tha“Kemi qenë gjithmonë të angazhuar për të mbështetur kauzatqë bëjnë diferencën në jetën e njerëzve, dhe sot jemi krenarëqë bashkohemi në këtë nismë. Përmes kësaj ekspozitefotografie dhe instalacionit këtu në Aeroportin Ndërkombëtartë Tiranës, synojmë të rrisim ndërgjegjësimin dhe të japimmbështetje për të gjitha gratë që përballen me kancerin e gjirit. Të gjithë bashkë, mund të bëjmë më shumë për tëparandaluar dhe për të përkrahur ato që kanë nevojë.” Fushata kulmon në muajin tetor, i cili njihet ndërkombëtarishtsi Muaji i Ndërgjegjësimit për Kancerin e Gjirit, dhe synon tëedukojë publikun mbi rëndësinë e parandalimit dhediagnostikimit të hershëm të kësaj sëmundjeje. Ekspozita e hapur sot në aeroport synon të ofrojë një qasje ndryshe përmesartit, për të prekur dhe ndërgjegjësuar një publik sa më tëgjerë. Donika Godaj Drejtore Ekzekutive e YWCA tha “Kësaj here kemi menduar të japim mesazhin tonë nëpërmjet artit në njëvend të veçantë siç është Aeroporti Ndërkombëtar i Tiranës. Ne çdo vit vijmë me elementë të ndryshëm ndërgjegjësimi përdiagnostikimin e kancerit të gjirit dhe sivjet kemi zgjedhurmoton 1 në 8, që është raporti që prek gratë kudo në botë.” Kastrati Group, nëpërmjet programit të tij të përgjegjshmërisësociale “Kastrati për Shëndetin”, mbështet fuqimisht këtënismë, duke kontribuar në promovimin e mesazhit përkujdesin shëndetësor dhe rëndësinë e diagnostikimit tëhershëm.",https://kohajone.com/aktualitet/kastrati-group-dhe-aeroporti-nderkombetar-i-tiranes-i-bashkohen-fushates-kunder-kancerit-te-gjirit/,Economy,
605,Shqiptarët preferojnë të blejnë në dyqan dhe jo online,"Sipas raportit të Balkan Barometer 2024, Shqipëria ka nivelin më të ulët të shitjeve online në rajon, me një përqindje të konsiderueshme të bizneseve që kanë më pak se 5% të shitjeve të tyre të realizuara përmes internetit. Kjo dukuri është një tregues i sfidave që vendi përballet në fushën e tregtisë elektronike, duke përfshirë ndërgjegjësimin dhe adoptimin e teknologjisë digjitale në biznes. Rezultatet Kryesore: Shqipëria me shitje të ulëta online: 81% e bizneseve në Shqipëri raportojnë se më pak se 5% e shitjeve të tyre realizohen online, që është një nga përqindjet më të larta në rajon. Kjo është dukshëm më lartë se mesatarja rajonale prej 60%. Rajoni dhe Vendet Fqinje: Kosova dhe Bosnja dhe Hercegovina shfaqin rezultate më të përziera, me përkatësisht 49% dhe 35% të bizneseve që raportojnë shitje online nën 5%. Këto vende kanë një përqindje më të madhe të bizneseve që realizojnë mbi 20% ose edhe më shumë se 50% të shitjeve të tyre përmes internetit, duke sugjeruar një pranueshmëri më të lartë të tregtisë elektronike në këto vende. Shitjet e Larta Online në Kosovë dhe Mal të Zi: Kosova është ndër vendet me performancën më të mirë në këtë kategori, me 14% të bizneseve që raportojnë se më shumë se gjysma e shitjeve të tyre realizohen online. Edhe Mali i Zi paraqitet mjaft mirë me 12% të bizneseve që raportojnë të njëjtën përqindje.
Sfida në Adoptimin e Tregtisë Elektronike: Pavarësisht se shumica e vendeve të Ballkanit po përjetojnë një rritje të teknologjisë, Shqipëria, së bashku me Maqedoninë e Veriut dhe Serbinë, tregon një ngadalësi të ndjeshme në adoptimin e tregtisë elektronike. Në Shqipëri, vetëm 3% e bizneseve realizojnë më shumë se 50% të shitjeve të tyre përmes kanaleve online, që është një nga nivelet më të ulëta në rajon. Këto të dhëna reflektojnë një tendencë përqendruese që shumë vende të Ballkanit, përfshirë Shqipërinë, kanë ende një rrugë të gjatë për të kaluar në drejtim të rritjes së pranimit të tregtisë online. Në mënyrë që të përmirësohet ky tregues, kërkohet një përpjekje më e madhe në përmirësimin e infrastrukturës teknologjike, promovimin e përdorimit të internetit dhe edukimin e bizneseve për përfitimet e tregtisë elektronike. Ndërsa Bosnja dhe Hercegovina, Kosova dhe Mali i Zi tregojnë përmirësime të dukshme, raporti sugjeron se Shqipëria duhet të adresojë pengesat që po kufizojnë rritjen e tregtisë online, në mënyrë që të mbajë hapin me transformimet teknologjike dhe ekonomike të rajonit. Monitor",https://kohajone.com/aktualitet/shqiptaret-preferojne-te-blejne-ne-dyqan-dhe-jo-online/,Economy,
606,"Panairi i gastronomisë në Berlin, ministrja Denaj: Promovim i traditave më të mira shqiptare","Në Berlin u çel panairi më i madh shqiptar i gastronomisë Global Albanian Gastronomy Festival ku po prezantohen produktet bujqësore shqiptare. Në hapjen e këtij panairi, mori pjesë edhe ministrja e Bujqësisë dhe Zhvillimit Rural Anila Denaj, ministri për Evropën dhe Punët e Jashtme, Igli Hasani si dhe kryebashkiaku i Vlorës, Ermal Dredha, kryebashkiakja e Durrësit, Emiriana Sako dhe kryebashkiaku i Sarandës, Oltion Çaçi. Morën merrnin pjesë edhe Presidentja e Kosovës, Vjosa Osmani, ministri i Bujqësise, Pylltarisë dhe Zhvillimit Rural të Kosovës, Faton Peci, zv.kryeministri i Parë dhe ministër i Ambientit Jetësor dhe Planifikimit Hapësinor i Maqedonisë së Veriut, Izet Mexhiti. Në panair marrin pjesë 22 subjekte shqiptare që prezantojnë produktet ‘Made in Albania’ për promovimin e traditave më të mira, duke njohur tregjet ndërkombëtare me cilësinë unike të produkteve të prodhuara me përkushtim e dashuri. Ministrja Denaj u shpreh se, ky panair po shfrytëzohet si një mundësi shumë e mirë për nxitjen e bashkëpunimit mes subjekteve dhe njerëzve të punës. Denaj mori pjesë edhe në në panelin e diskutimit me homologun e Kosovës, Faton Peci, kryetarin e Unionit të Turizmit të Kosovës, Baki Hoti dhe Altini Prengën nga ‘Mrizi i Zanave Agroturizëm’, mbi zhvillimin e qëndrueshëm të agroturizmave. Denaj theksoi rëndësinë që qeveria shqiptare i ka dhënë mbështetjes së këtij sektori. “Me lehtësitë fiskale, si 6% TVSH dhe 5% tatim mbi fitimin, po inkurajojmë rritjen e numrit të agroturizmave të certifikuar dhe përmirësimin e ofertës së subjekteve”, u shpreh Denaj. “Agroturizmi, jo vetëm që ruan kapitalin njerëzor vendas, por gjithashtu gjeneron vende pune dhe mbështet ekonomikisht familjet fermere, me mesatarisht 22 familje që përfitojnë nga çdo njësi turistike”, nënvizoi Denaj. Ministrja u shpreh se është koha të investojmë në zhvillimin e qëndrueshëm për të ardhmen.",https://kohajone.com/aktualitet/panairi-i-gastronomise-ne-berlin-ministrja-denaj-promovim-i-traditave-me-te-mira-shqiptare/,Economy,
607,"Nuk ndryshon norma bazë e interesit, Guvernatori Sejko: S’ka kredi pa analizë financiare","Banka e Shqipërisë e la të pandryshuar normën bazë të interesit në 3%, pasi sipas guvernatorit Gent Sejko i përgjigjet zhvillimeve aktuale të ekonomisë dhe normës së inflacionit që është në trend rënës. Guvernatori Sejko tha se gjatë tremujorit të dytë të vitit është vënë re rritje e pagave dhe e punësimit, por mungesat për staf janë ende shumë prezente. “Inflacioni i çmimeve të konsumit ka qenë relativisht i qëndrueshëm gjatë muajve korrik-gusht, duke qëndruar pranë një niveli mesatar prej 2%. Rënia e inflacionit gjatë tre tremujorëve të parë të vitit është diktuar në masën më të madhe nga kontributi në rënie i inflacionit të artikujve ushqimorë dhe, së fundmi, i çmimeve të produkteve energjetike. Nga ana tjetër, ndonëse me një tendencë të lehtë rënëse, inflacioni i artikujve të tjerë të shportës shfaqet më i qëndrueshëm. Sipas të dhënave të INSTAT-it, vëllimi i aktivitetit ekonomik u rrit me 4.1% gjatë tremujorit të dytë të vitit, duke qëndruar në kahun e sipërm të pritjeve tona”, tha Sejko në konferencë për mediat. Guvernatori theksoi se me qëllim mbrojtjen e qytetarëve këshilli Mbikqyrës ka miratuar edhe rregulloren e hartuar për institucionet jo banka, e cila kufizon numrin e kredive konsumatorë që mund të marrë një klient në të njëjtën kohë. ”Kufizojmë moshën e kredimarrëve, elementë sa i takon numrin e kredive, nuk mund të merren 2 kredi konsumatorë njëherësh, do bëhet analizë financiare e kredimarrësve. Në funksion nga ruajtja e kredi marrësve nga ngarkesave me borxh. Por mbrojmë edhe vetë institucionet ndaj kredive me probleme. Këto institucione nëse do të përballeshin me një kredi marrës problematik, do të kishin normë të lartë kredie me probleme dhe do të përballeshin me humbje”, tha Sejko.",https://kohajone.com/aktualitet/nuk-ndryshon-norma-baze-e-interesit-guvernatori-sejko-ska-kredi-pa-analize-financiare/,Economy,
608,Kursi i këmbimit valutor për sot/ Me sa shiten e blihen monedhat e huaja,"Sot, më 2 tetor 2024, në tregun valutor, dollari amerikan blihet me 88.5 lekë dhe shitet 89.8 lekë. Euro sot blihet me 98.5 lekë, ndërsa në shitje me 99.2 lekë. Paundi britanik sot blihet me 117.8 lekë dhe shitet me 119 lekë. Franga zvicerane këmbehet sot në blerje me 104.5 lekë, në shitje me 105.4 lekë. Dollari kanadez sot në blerje këmbehet me 65.4 lekë dhe në shitje me 66.6 lekë.",https://kohajone.com/aktualitet/kursi-i-kembimit-valutor-per-sot-me-sa-shiten-e-blihen-monedhat-e-huaja/,Economy,
609,Çfarë është indeksimi i pensioneve dhe pse nuk duhet ta ngatërrojmë me rritjen,"Pak javë më parë u dha lajmi i mirë se pensionet do të indeksoheshin në masësh 4.1%. Edhe pse ky indeksim rrit pensionin, në fakt nuk është rritje. Nuk do të thotë që pensionistët do të kenë ca para më shumë, për të rritur mirëqenien. Indeksimi është diçka që në Shqipëri bëhet me pensionet çdo dy tre vite, kurse në botë apo në kompani të huaja që operojnë në Shqipëri bëhet çdo vit. Fjalë për fjalë është zbutje e efekteve të rritjes së çmimeve për shkak të inflacionit, pra si një lloj kompesimi për rritjen e çmimeve. Rritja e inflacionit nënkupton rritjen e parasë në përdorim, rritjen e çmimeve dhe rënien e vlerës së parasë në raport me mallrat. Pra, e thënë me një shembull të thjeshtë, për shkak të rritjes së inflacionit me të njëjtën sasi parash sot blejmë më pak mallra sesa para 3 vitesh. Pikërisht këtë gjë synon të korrigjojë indeksimi i pensioneve. Rritja e vërtetë e çmimeve nuk ka ndodhur ende! Skema pritet të rishikohet në mesin e tetorit.",https://kohajone.com/aktualitet/cfare-eshte-indeksimi-i-pensioneve-dhe-pse-nuk-duhet-ta-ngaterrojme-me-rritjen/,Economy,
610,"Të ardhurat për frymë të shqiptarëve, Rama: Janë në 9300 nga 3300 euro kur erdhëm në qeverisje","Kryeministri Edi Rama, thotë se të ardhurat për frymë kanë shkuar në 9300 euro nga 3300 euro që ishin në kohën kur kjo forcë politike nisi qeverisjen e vendit. Në një takim me grupin e dytë të aplikantëve në platformën digjitale “Deputeti që duam”, Rama tha se pak vite më parë Shqipëria ishte e parafundit në rajon në renditjen për të ardhurat për frymë, ndërsa sot qëndron pas Serbisë dhe Malit të Zi. ”Flet vet fakti që ne kemi qenë një vend me 3300 euro të ardhura për frymë. Sot jemi me 9300 euro të ardhura për frymë. E kemi trefishuar. Është diçka që flet për një rrugë transformimi e shprehur në pasqyrën e këtij territori ku ne jetojmë. Kur ne nisëm detyrën kishim faktikisht të gjitha vendet e rajonit, përveç Kosovës para në renditjen për të ardhurat për frymë. Dhe këto janë shifra të FMN-së. Ndërsa sot ne kemi para nesh vetëm Malin e Zi e Serbinë që kanë respektivisht 11 600 dhe 11 300 euro të ardhura për frymë”, deklaroi Rama. Rama tha se po ashtu rritje ka pësuar edhe paga minimale e cila sot është 400 euro nga 156 euro që ishte në 2013-ën. Po ashtu theksoi se paga mesatare në sektorin publik ka shkuar 900 euro. “Ne kur morëm detyrën, paga minimale ishte 156 euro, sot është 400 euro. Paga mesatare në Shqipëri ishte 321 euro, sot është 750 euro. Paga mesatare në sektorin publik sot është 900 euro, por për mësuesit e disa kategori të tjera ka shkuar 950 euro”, tha ai.",https://kohajone.com/aktualitet/te-ardhurat-per-fryme-te-shqiptareve-rama-jane-ne-9300-nga-3300-euro-kur-erdhem-ne-qeverisje/,Economy,
611,Turizmi nxit rritjen ekonomike. BERZH rishikon në rritje ecurinë e ekonomisë për Shqipërinë,"Projeksionet për rritjen ekonomike në Shqipëri janë përmirësuar.Banka Europiane për Rindërtim dhe Zhillim në raportin e fundit e vlerëson me rritje prej 0.2% ecurinë ekonomike në vendin tonë. Sipas BERZH, pritet që ekonomia e Shqipërisë do të rritet me 3.5% këtë vit, dhe 3.7% në 2025-ën. Në raport theksohet se Shqipëria do të ketë ecuri të mirë ekonomike e nxitur sidomos nga sektori i turizmit i cili ka sjellë më shumë të ardhura në ekonomi por edhe punësim. Ekonomia shqiptare ka përfituar 1.9 miliardë euro në 6 muajt e parë nga turzimi. Sipas BERZH, Ballkani Perëndimor do të shohë përshpejtimin e rritjes nga 2.5 përqind në 2023 në 3.4 për qind në 2024 dhe 3.7 për qind në 2025, i nxitur nga një sezon i fortë turistik në Shqipëri , rritja e investimeve në Serbi dhe rritja e fuqishme e konsumit në Mal të Zi . Ndërkohë sipas të dhënave zyrtare rritja ekonomike e Shqipërisë rezultoi të jetë 3.6% si rezultat i të ardhurave të larta nga turizmi dhe shërbimet një nivel ky i përafërt me parashikimet e bëra nga BERZH për gjithë vitin. Ekonomia shqiptare renditet e treta në rajon përsa i përket ecurisë pas ekonomisë së Serbisë dhe Malit të Zi që pritet të kenë një rritje prej 3.8%, ndjekur nga Bosnje Herzegovina me 2.8% dhe Maqedonia e Veriut me rritjen më të vogël prej 2.2%.",https://kohajone.com/aktualitet/turizmi-nxit-rritjen-ekonomike-berzh-rishikon-ne-rritje-ecurine-e-ekonomise-per-shqiperine/,Economy,
612,Këmbimi valutor për ditën e sotme. Me sa shiten e blihen valutat,"Sot, më 26 shtator 2024, në tregun valutor, dollari amerikan blihet me 88.3 lekë dhe shitet 89.3 lekë. Euro sot blihet me 98.7 lekë, ndërsa në shitje me 99.4 lekë. Paundi britanik sot blihet me 117.8 lekë dhe shitet me 119 lekë. Franga zvicerane këmbehet sot në blerje me 103.8 lekë, në shitje me 104.8 lekë. Dollari kanadez sot në blerje këmbehet me 65.6 lekë dhe në shitje me 66.6 lekë.",https://kohajone.com/aktualitet/kembimi-valutor-per-diten-e-sotme-me-sa-shiten-e-blihen-valutat/,Economy,
613,"Shefqet Kastrati: Investimet tona në rritje, ndikim pozitiv në ekonominë e vendit dhe mundësi punësimi për të rinjtë","Presidenti i grupit të kompanive Kastrati, z. Shefqet Kastrati, në një intervistë për revistën Monitor, ka treguar prioritetet e zhvillmit të mëtejshëm të grupit. Kastrati Group përveç sektorit të energjisë ka diversifikuar portofolin e industrive në të cilat operon edhe në sektorët e aviacionit, ndërtimit, turizmit dhe sigurimeve. Kastrati, ka theksuar në intervistën e tij suksesin e Aeroportit Ndërkombëtar të Tiranës (TIA). “Deri në gusht, aeroporti priti 7.3 milionë pasagjerë – një rritje prej 56% krahasuar me të njëjtën periudhë të vitit të kaluar. Sipas treguesve, parashikohet që deri në fund të vitit, të kalojë 10 milionë, një moment historik që nënvizon rolin e aeroportit si një qendër rajonale udhëtimësh.”. Kastrati ja atribuon këtë sukses jo vetëm investimeve strategjike, por edhe punës së ekipeve të kompanive dhe grupit. “Burimet tona njerëzore janë një nga asetet tona më të mëdha, Ekipi ynë, me mbi 4000 punonjës është padyshim pjesa më e rëndësishme e suksesit të Grupit Kastrati. Rrugëtimi ynë që prej fillimit, drejt transformimit në një nga kompanitë më të mëdha në vend ka qenë i jashtëzakonshëm falë punës dhe përkushtimit të stafit, duke u bazuar në vlera që kanë domethënie për grupin tonë: integritet, inovacion dhe frymë grupi. Shqipëria ka profesionistë të talentuar dhe ne jemi përpjekur të afrojmë pjesën më të madhe të tyre, duke qënë sa më konkurrues në sektorët ku operojmë. Kastrati Group ka investuar gjithashtu edhe në zhvillimin profesional të punonjësve, përmes trajnimeve dhe kurseve profesionale.” Kompania po rrit praninë e saj në sektorin e turizmit, me investime të konsiderueshme në dy projekte hotelesh të profilit të lartë: Hyatt Regency dhe Hilton Tirana. Këto nisma synojnë të rrisin kapacitetet e mikpritjes në Shqipëri dhe të tërheqin më shumë vizitorë ndërkombëtarë. Ndërkaq, grupi ka investuar edhe jashtë kufinjve në drejtimin e hotelerisë, duke investuar në Miami të SHBA. “Ne jemi zgjeruar edhe jashtë vendit duke investuar në blerjen e një hoteli prestigjoz në Miami të Shteteve të Bashkuara të Amerikës. Për ne ishte shumë e rëndësishme të vendosnim një emër shqiptar. “Dua Hotel Miami”, tashmë renditet ndër emrat më të mëdhenj të hotelerisë në një nga qendrat botërore të Turizmit. Zgjerimin në Miami e konsiderojmë si fillimin e investimeve tona të rëndësishme jashtë vendit dhe një mundësi për rritjen e mëtejshme të grupit.” tha z. Kastrati. Sipas z. Kastrati një fushë tjetër ku grupi do të fokusohet është edhe energjia e rinovueshme, në përputhje me tendencat globale të qendrueshmërisë dhe objektivat mjedisore të vendit. “Ndërsa Shqipëria i afrohet anëtarësimit në Bashkimin Evropian, Kastrati Group vijon me planet afatgjata të investimeve në Shqipëri, si një treg i sigurt dhe me stabilitet. Ky vizion premton të nxisë edhe më tej rritjen ekonomike dhe krijimin e vendeve të punës, veçanërisht për të rinjtë.”",https://kohajone.com/kryesore/shefqet-kastrati-investimet-tona-ne-rritje-ndikim-pozitiv-ne-ekonomine-e-vendit-dhe-mundesi-punesimi-per-te-rinjte/,Economy,
614,Error,Error,https://kohajone.com/aktualitet/banka-e-shqiperise-pergatit-rregulloren-e-re-jo-me-shume-se-dy-kredi-njekohesisht-per-cdo-huamarres/,Economy,
615,Ndryshojnë sërish taksat,"Qeveria do të ndryshojë një sërë taksash në tre vitet e ardhshme. Ministria e Financave ka hedhur për konsultim publik Strategjinë e re fiskale 2024-2027, e kërkuar nga Fondi Monetar Ndërkombëtar dhe e hartuar me ndihmën e këtij të fundit. Drafti parashikon rikthimin e taksave për biznesin e vogël, i cili ka qenë deri më tani i përjashtuar; ndryshimin e taksimit të pagave, duke rritur pragun e pataksueshëm dhe rishikuar normat e progresivitetit. Gjithashtu, do të rritet edhe paga minimale. Qeveria parashikon të ndryshojë taksat mbi pasuritë e patundshme, si dhe të heqë përjashtimet fiskale, që janë aktualisht në fuqi në shumë sektorë. Por çfarë synohet me këto ndryshime fiskale? Thënë ndryshe tek taksat dhe tatimet? Qëllimi kryesor është rritja e nivelit të të ardhurave në buxhetin e shtetit; ulja e evazionit fiskal dhe informalitetit dhe si miradministrimi fiskal nga institucionet shtetërore, kryesisht tatimet dhe doganat. Por sa të ardhura grumbullohen aktualisht, që u bë e nevojshme një ndërhyrje e tillë në nivelin fiskal? Të dhënat tregojnë se Shqipëria ndonëse ka një nivel relativisht të lartë të taksave kundrejt vendeve të tjera të rajonit, mbledh shumë më pak të ardhura. Niveli të ardhurave buxhetore përllogaritet në 25.8% e Prodhimit të Brendshëm Bruto, të parafundit në rajon, duke lënë pas vetëm Kosovën. Cilat janë arsyet e një situate të tillë? Niveli i lartë i evazionit fiskal dhe informalitetit, ku vetëm një pjesë e vogël e qytetarëve dhe bizneseve paguajnë, ndërsa përfitojnë duke ushtruar aktivitet në të zezë. Administrimi i dobët fiskal, kryesisht i tatimeve që gjeneron edhe pjesën dërrmuese të të ardhurave, si dhe përjashtimet e shumta fiskale, që ka bërë qeveria në disa sektorë. /A2cnn/",https://kohajone.com/aktualitet/ndryshojne-serish-taksat/,Economy,
616,"Këmbimi valutor, me sa lekë këmbehen valutat kryesore sot","Sot, më 23 shtator 2024, dollari amerikan blihet me 88.5 lekë dhe shitet me 89.5 lekë. Euro blihet me 98.8 lekë dhe shitet 99.5 lekë. Franga zvicerane këmbehet në blerje me 103.8 lekë, ndërsa në shitje me 104.8 lekë. Paundi britanik blihet me 117.4 lekë dhe shitet me 118.6 lekë. Dollari kanadez sot në blerje këmbehet me 65 lekë, ndërsa në shitje me 66.4 lekë.",https://kohajone.com/aktualitet/kembimi-valutor-me-sa-leke-kembehen-valutat-kryesore-sot/,Economy,
617,"Jorida Tabaku: Rritja e pensioneve, një ofendim për pensionistët","Deputetja e Partisë Demokratike, Jorida Tabaku, ka kritikuar rritjen minimale të pensioneve prej vetëm 25 lekësh në ditë, e cila pritet të hyjë në fuqi në muajin tetor. Sipas Tabakut, kjo rritje është një ofendim për 750 mijë pensionistët, të cilët përballen çdo ditë me çmime që janë rritur deri në 30% për ushqimet dhe shpenzimet bazë. Ja çfarë thotë deputetja e PD, Jorida Tabaku, në videon e publikuar në rrjetet sociale: ”25 lekë në ditë është rritja e pensioneve që ka premtuar Qeveria për 750 mijë pensionistët duke nisur që nga fillimi i muajit tetor. Çfarë mund të blejë një pensionist me 25 lekë shtesë në ditë? Cmimet janë rritur pothuajse 30%, duke nisur nga qumështi, djathi, perimet, vaji,orizi , sheqeri, çdo lloj cmimi gjatë 3-4 viteve të fundit është rritur deri në maksimumin 30% ndërkohë që rritja e Qeverisë ka qenë milimetrike. Çfarë mund të blejë një pensionist me këtë 25 lekësh në ditë? Si mund t’ia dalë të mbijetojë në një vend ku çmimet e rritura përditë gllabërojnë pagat e të gjithë shqiptarëve? Kjo është dhe arsyeja kryesore se pse janë rritur të ardhurat nga emigracioni. Familjet shqiptare sot po varen nga të ardhurat e emigracionit. 26% e familjeve shqiptare sot jetojnë me të ardhurat e fëmijëve të tyre që janë jashtë. Përveç faktit shqetësues që nga 700 mijë pensionistë, në vitin e fundit kanë shkuar në 750 mijë e të rinjtë largohen. 40% e forcës së punës sot është larguar. Qeveria e majtë socialiste krenohet e përmallohet me 25 lekë në ditë. Këtë situatë duhet të ndryshojmë ne. Këtë situatë, për të mbështetur të rinjtë që t’ia dalin këtu e për ta çuar atë te gjithë shtresa sociale e duke e çuar te pensionistët që janë sot shtresa më e nënfinancuar’‘, thotë Tabaku.",https://kohajone.com/ekonomi/jorida-tabaku-rritja-e-pensioneve-nje-ofendim-per-pensionistet/,Economy,
618,"Programi i Praktikave të Punës, ministrja Denaj: 50 të rinj i bashkohen institucioneve të Bujqësisë","50 të rinj e të reja, kanë nisur sot Programin Kombëtar të Praktikave të Punës pranë institucioneve të Bujqësisë. Në takimin e zhvilluar me ta, ministrja e Bujqësisë dhe Zhvillimit Rural, Anila Denaj diskutoi mbi zgjedhjen e tyre për të zhvilluar praktikën 3-mujore në sektorin e bujqësisë. “Shumë e lumtur që bashkë me Zv. ministrin Dhimo Kote, Zv. ministrin Roland Kristo, mirëpritëm 50 të rinj nga Programi Kombëtar i Praktikave të Punës, 17 prej të cilëve në Ministrinë e Bujqësisë dhe Zhvillimit Rural dhe 33 në institucionet e varësisë”, u shpreh Denaj. Teksa u uruam shumë suksese, tha ajo dhe i këshilluam që gjatë kësaj periudhe të japin maksimumin e tyre për të fituar përvojë praktike duke aplikuar njohuritë teorike që kanë fituar në universitet. Denaj theksoi se praktika 3-mujore e njohur si periudhë pune nga Drejtoria e Administratës Publike, iu lehtëson të rinjve tranzicionin nga bankat e shkollës në tregun e punës, duke u krijuar mundësinë e punësimit me kontratë 1-vjeçare, në rast vlerësimi me pikë maksimale dhe në varësi të nevojave të institucioneve pritëse.",https://kohajone.com/aktualitet/programi-i-praktikave-te-punes-ministrja-denaj-50-te-rinj-i-bashkohen-institucioneve-te-bujqesise/,Economy,
619,5 arsyet përse duhet të blini një apartament totalisht të mobiluar,"Vlora Marina projekti që ju mundëson të merrni çelësat e apartamentit gati për banim. Kur vendos për të investuar në blerjen e një prone merr në konsideratë shumë elementë që nga lokacioni, tipologjia e projektit, sigurohesh që hapësirat të jenë të bollshme, të ketë facilitete, pozicionimi buzë detit si dhe ajo çfarë është më e rëndësishme, nëse apartamenti është i arreduar dhe gati për banim. Të arredosh shtëpinë sot kërkon impenjim dhe kohë fizike në dispozicion. Gjithashtu i gjithë procesi në vetvete shoqërohet me frikën e mos marrjes së shërbimit të dëshiruar apo përzgjedhjen e ngjyrave dhe kombinimeve të duhura sipas kërkesës apo idesë që gjithkush ka për ambientin e shtëpisë së tij. E keni imagjinuar ndonjëherë që ta shmangni komplet këtë proces, të bleni një apartament buzë detit dhe t’ju dorëzohet totalisht i mobiluar sipas trendeve më të fundit dhe i pajisur me brandet më të mira ndërkombëtare? Një shërbim i tillë ofrohet eksluzivisht vetëm në Vlora Marina, i vetmi projekt që e sjell këtë risi bashkë me një sërë përfitimesh që vijnë prej tij. Më poshtë po ju rendisim 5 përfitime që ju mundëson blerja e një apartamenti totatisht të mobiluar. 1. Kurseni para dhe kohë Përmes një shërbimi të tillë do të kurseni kohën tuaj pasi grupi i ekspertëve do të merret me gjithçka që nga ideimi e deri në realizimin e gjithë procesit. Gjithashtu mund të përfitoni nga çmimet më të mira në treg, falë mundësive të bashkëpunimit dhe marrëveshjeve që Vlora Marina ka me firmat më të mira të mobilimit dhe pajisjeve elektroshtëpiake. 2. Gati për të jetuar Një apartamentet totalisht i mobiluar do të thotë komfort, rehati dhe një prekje e jetesës premium. Blerja e një apartamenti që ofron këtë lloj shërbimi, të mundëson ta jetosh dhe shijosh menjëherë jetesën që në momentin e marrjes së çelësave duke mos patur nevojë të shtosh asnjë gjë. Gjithçka do të jetë e realizuar ashtu siç e keni imagjinuar gati për të jetuar me çdo komoditet të mundshëm. 3. Perfekt për jo rezidentët Investimi në një pronë është në vetvete një proces që për shumë konsiderohet si diçka intriguese, një rrugëtim i ri, por kur mendon për angazhimin që kërkon pjesa e arredimit situata komplikohet disi. Për këtë arsye blerja e një apartamenti totalisht të mobiluar është një shpëtim për të gjithë, por akoma më shumë për personat që nuk janë resident në Shqipëri, që nuk e njohin tregun dhe e kanë të vështirë ta ndjekin procesin. 4. Optimizimi i sipërfaqes Ekspertiza shumë vjeçare e arkitektëve dhe ekspertëve që do të realizojnë mobilimin e shtëpisë është një garanci për të siguruar një optimizim të gjithë sipërfaqes. Hapësira e shtëpisë do të shfrytëzohet e gjitha dhe ajo çfarë është më e rëndësishme do të kombinohet në mënyrë perfekte për të krijuar një ambient komod për të jetuar. 5. Dizajn dhe pajisje të cilësisë premium Shtëpia juaj do të reflektojë elegancë dhe stil, kjo falë ekspertëve më të mirë të fushës së dizajnit dhe bashkëpunimit me markat më të njohura të pajisjeve të arredimit dhe elektroshtëpiakeve. Në dispozicion do të jenë tre paketa interior dizajn dhe mobilim, të cilat janë ideuar bazuar në trendet e fundit të arredimit. Linjat e pastra me ngjyra të ngrohta dhe nuancat e lehta të bezhës, kombinimi i elementëve natyrorë, komoditeti dhe stili apo kombinimi i modernes me klasiken janë disa prej trendeve të momentit që zbatohen plotësisht në paketat e ofruara nga Vlora Marina. Këtu mund të zbuloni se si do të duket shtëpia juaj me paketat në dispozicion dhe trendet më të fundit në fushën e arredimit.",https://kohajone.com/aktualitet/5-arsyet-perse-duhet-te-blini-nje-apartament-totalisht-te-mobiluar/,Economy,
620,Ministri Malaj pret drejtoreshën e BERZH-it për Shqipërinë,"Ministri i Financave, Petrit Malaj priti sot në një takim drejtoreshën e BERZH-it për Shqipërinë, Ekaterina Solovova. Malaj bëri të ditur se gjatë takimit diskutuan mbi forcimin e bashkëpunimit mes dy institucioneve, me fokus sektorë prioritarë, si infrastruktura, energjia e rinovueshme, investimet e gjelbra, por edhe përmirësimin e klimës së biznesit. “Banka Evropiane për Rindërtim dhe Zhvillim është një mbështetëse e rëndësishme për Shqipërinë, veçanërisht për zhvillimin e qëndrueshëm”, u shpreh ai. BERZH llogarit mbi 2 miliardë euro investime kumulative në Shqipëri, me një total prej 152 projektesh.",https://kohajone.com/aktualitet/ministri-malaj-pret-drejtoreshen-e-berzh-it-per-shqiperine/,Economy,
621,"5 milionë euro për investimet në Bujqësi, ministrja Denaj: Më 30 shtator nisin aplikimet online","Ministrja e Bujqësisë dhe Zhvillimit Rural, Anila Denaj e cilësoi Skemën Kombëtare të Investimeve në Bujqësi, një skemë komplementare të Skemës Kombëtare me subvencione, që është lançuar në fillim të këtij viti, në mbështetje të fermerëve. Skema Kombëtare e Investimeve, tha Denja sot gjatë një interviste televizive, ka në fokus mbështetjen e investimeve në infrastrukturë në sektorë potencial të bujqësisë si në blegtori dhe akuakulturë. Skema ka një buxhet, i cili për këtë vit fillon me 5 milionë euro, tha ministrja “Shuma prej 5 milionë euro që ofrohet për të ndihmuar të angazhuarit në bujqësi, blegtori dhe peshkim për të investuar në serra, stalla, mekanikë bujqësore, akuakulturë dhe rrjeta antibreshër, mbështet me financim grant deri në 50% të vlerës së investimit”, u shpreh Denaj. Synimi ynë theksoi ajo, është t’i japim nxitje potencialit të prodhimit bujqësor që është mjaft i kërkuar nga tregu vendas dhe për eksport. “Kemi një objektiv të qartë për rritjen e prodhimit bujqësisë si kërkesë e brendshme dhe e tregut të eksporteve, ndaj me politikat tona, do të mbështesim jo vetëm me subvencione kombëtare por edhe me skemë investimesh, ku 50% e investimit është grant. Vlefta për ketë skemë është 5 milionë euro për një periudhë nga tetori deri vitin tjetër në pagesa për fermerët”, theksoi Denaj. Ministrja tha se, nisja e aplikimeve online fillon më 30 shtator dhe ekspertët e bujqësisë janë në gatishmëri t’i përgjigjen çdo interesi të fermerëve, për dosjet që duhet të dorëzojnë në lidhje me investimet që duan të realizojnë. Gjithashtu theksoi se, skema e subvencioneve është gjithëpërfshirëse dhe nuk përjashton askënd të aplikojë në Skemën e Investimeve. Ministrja bëri të ditur se, falë zhvillimit të turizmit është arritur një ritëm rritje e bujqësisë edhe për eksportet edhe për tregun vendas. Sipas saj, 600 milionë euro eksporte u shënuan në fund të vitit të kaluar ndërsa objektivi është 1 miliardë në 2030, por fakt është rritja e sektorit nga viti në vit. “Këtë 7 mujor eksportet janë rritur me 17,7 % ndërkohë që rritja e eksporteve në vendet e BE-së shënon 22% rritje. Këto janë shifra që na inkurajojnë për të nxitur sipërmarrjet në bujqësi me qëllim rritjen e eksporteve” tha ajo.",https://kohajone.com/aktualitet/5-milione-euro-per-investimet-ne-bujqesi-ministrja-denaj-me-30-shtator-nisin-aplikimet-online/,Economy,
622,Ministrja Denaj: Skema e re kombëtare e subvencioneve nis më 1 tetor,"Më 1 tetor nis aplikimin Skema e re Kombëtare e Investimeve për fermerët. Ministrja e Bujqësisë dhe Zhvillimit Rural, Anila Denaj në një intervistë tha se skema është në vijim të skemës së subvencioneve të shpallur në fillim të vitit. ”Kjo është një skemë që shkon për investime në sipërfaqe të ndërtimit të serrave diellore, të stallave. Njëkohësisht kemi vendosur mekanikën bujqësore në fokus dhe rrjetat antibreshër”, shtoi ministrja. Për ndërtimin e serrave diellore të reja, me sipërfaqe jo më pak se 0.2 (zero pikë dy) ha dhe jo më shumë se 2 (dy) ha për subjekt, përfshirë edhe instalimin e sistemit të ujitjes masa e përfitimit të jetë 50% e vlerës totale të faturave tatimore, por jo më shumë se: 15 000 000 (pesëmbëdhjetë milionë) lekë/ha për serrat e prodhimit të perimeve; 8 000 000 (tetë milionë) lekë/ha për serrat e prodhimit të rrushit për tavolinë; 4 000 000 (katër milionë) lekë/ha për serrat (tunelet plastike) të prodhimit të luleshtrydheve. Për rrjeta për mbrojtjen e prodhimit nga breshëri në blloqet ekzistuese me pemë frutore, agrume dhe vreshta, masa e përfitimit të jetë 50% e vlerës totale të faturave tatimore, por jo më shumë se 1 500 000 (një milion e pesëqind mijë) lekë/ha. Në këtë rast, financimi bëhet për sipërfaqe jo më pak se 1 (një) ha dhe jo më shumë se 5 (pesë) ha. Për ndërtimin e ambienteve për mbarështimin e kafshëve dhe stabilimenteve për rritjen e shpendëve, me kapacitet jo më pak se 10 (dhjetë) lopë, jo më pak se 100 (njëqind) të imëta, jo më pak se 10 (dhjetë) dosa dhe jo më pak se 10 000 (dhjetë mijë) shpendë, masa e përfitimit të jetë 50% e vlerës totale të faturave tatimore, por jo më shumë se 15 000 000 (pesëmbëdhjetë milionë) lekë për subjekt. Për blerjen e traktorëve, makinerive dhe pajisjeve për mekanizimin dhe modernizimin e proceseve të punës në fermat bujqësore dhe blegtorale, masa e përfitimit të jetë 50% e vlerës totale të faturave tatimore, por jo më shumë se 5 000 000 (pesë milionë) lekë për subjekt. Mbështetje sigurohet edhe për akuakulturën detare për koshat e rritjes së peshkut (vetëm për koshat dhe rrjetat). Masa e përfitimit të jetë 50% e vlerës totale të faturave tatimore, por jo më shumë se 20 000 000 (njëzet milionë) lekë për subjekt.",https://kohajone.com/aktualitet/ministrja-denaj-skema-e-re-kombetare-e-subvencioneve-nis-me-1-tetor/,Economy,
623,"Guvernatori pret në takim përfaqësuesin e BB, Sejko: 2024 ka shënuar rritje të mirë ekonomike","Guvernatori i Bankës së Shqipërisë, Gent Sejko priti në një takim pune përfaqësuesin e Zyrës së Bankës Botërore në Shqipëri, Emanuel Salinas. Teksa bëri një ekspoze të panoramës ekonomike në vend, guvernatori Sejko theksoi se gjysma e parë e vitit 2024 është karakterizuar nga një rritje e mirë ekonomike, me zhvillime pozitive në tregun e punës në drejtim të papunësisë dhe nivelit të pagave. Vetë Sejko theksoi se një ndër objektivat strategjikë të Bankës së Shqipërisë mbetet modernizimi i sistemeve të pagesave dhe më konkretisht anëtarësimi në Tregun Unik të Pagesave në Euro, njohur ndryshe si SEPA. Salinas u shpreh se Banka Botërore do të vijojë të angazhohet që programet e asistencës teknike dhe bashkëpunimi ndërinstitucional të thellohen edhe më tej.",https://kohajone.com/aktualitet/guvernatori-pret-ne-takim-perfaqesuesin-e-bb-sejko-2024-ka-shenuar-rritje-te-mire-ekonomike/,Economy,
624,Shqiptarët më të privuarit materialisht në Europë: Nuk blejnë dot as mishin as peshkun,"Prej muajsh nuk kanë konsumuar një vakt me mish, pulë apo peshk, nuk arrijnë të blejnë ilaçet apo të paguajnë qiranë por të pamundur dhe për të përballuar shpenzime të papritura. Kjo është shkalla e privimit material dhe përjashtimit social që e rendit Shqipërinë një ndër vendet me përqindjen më të lartë të këtij treguesi në Europë. “Zakonisht mishin se marrim, peshk s’bëhet llaf fare. Me 200 mijë lekë që marrë unë s’del asgjë, ushqimi qiraja etj. As për një kafe s’del”,–shprehen qytetarët. “Disa kanë këpucë sa s’dinë sa kanë këta janë pakica ndërsa shumica kanë veshjet e stinës jo më shumë”, tha për A2 CNN, sociologu Zyhdi Dervishi. Janë 7 nga 13 kategori jetike të cilat nuk përballohen dot nga shqiptarët. Këtë fenomen të matshëm sociologët e konsiderojnë si një mangësi të strukturave drejtuese në orientimin e qytetarëve drejt tregut të punës dhe realizimit të të ardhurave. “Nuk ka struktura të cilat merren me punësimin e njerëzve sistemin dhe orientimin e tyre. Shumë familje në Shqipëri detyrohen të lypin ndihma kur ndodhen në vështirësi”, shtoi Dervishi. Shumica e shqiptarëve ushqehen nën normat minimale që ka Europa. Në Europë privimi material dhe social u rrit më shumë në 2023 ku kryeson Rumania me 19.8%, e ndjekur nga Bullgaria (18.0%), Greqia (13.5%), Hungaria (10.4%) dhe Spanja (9.0%).",https://kohajone.com/aktualitet/shqiptaret-me-te-privuarit-materialisht-ne-europe-nuk-blejne-dot-as-mishin-as-peshkun/,Economy,
625,Zhbllokohen mijëra llogari në 11 banka të ngrira nga mikrokreditë,"Mijëra llogari bankare në 11 banka tregtare në Shqipëri janë liruar nga sekuestroja. Ato ishin të ngrira për llogari të institucioneve jobanka “Final” dhe “Micro Credit Albania”. Vendimi për heqjen e sekuestros është kërkuar nga Prokuroria në fund të muajit gusht dhe është ekzekutuar nga bankat disa ditë më vonë. Vendimi i është përcjellë bankave, me kërkesën për të dërguar informacionin për heqjen e sekuestros të llogarive bankare. “Që të mos vazhdojnë pasojat e veprave penale ndaj qytetarëve… kërkojmë nga ana Juaj heqjen e sekuestrove të vendosura mbi llogaritë e të gjithë qytetarëve, nga përmbaruesit të cilëve u është hequr licenca….Lista e emrave të qytetarëve që do t’u hiqet sekuestrimi i llogarive bankare të na dërgohet, me qëllim që në vazhdim të kryhen verifikimet nga Agjencia për Administrimin e Pasurive të Sekuestruara”, – shkruan prokuroria. Llogaritë ishin bllokuar nga përmbaruesit e kontraktuar nga dy MCA dhe Final, të cilat akuzohen për mashtrim të mijëra klientëve, të cilët ishin debitorë në banka, por që më pas u shtrënguan të merrnin kredi të reja, me norma interesi përtej logjikës së borxhit.",https://kohajone.com/ekonomi/zhbllokohen-mijera-llogari-ne-11-banka-te-ngrira-nga-mikrokredite/,Economy,
626,"Nis nga 1 tetori, sa lekë do të marrin pensionistët? Rritja mesatare do të jetë me…","Prej vitesh, rritje të pensioneve premton qeveria, dhe në të vërtetë, tani rritja sa do të jetë? Pensionet do të indeksohen me vetëm 4,1% në muajin tetor. Të dhënat tregojnë se inflacioni për mallrat e shportës nga viti 2023 deri më sot ka rezultuar 4,1% dhe për pasojë indeksimi do të jetë në të njëjtën masë. Në qytet, pensioni mesatar është 18 234 lekë. Me indeksimin 4,1% do të thotë që pensioni do të rritet mesatarisht me 748 lekë. Për ata që jetojnë në qytet, pensioni nga 1 tetori do të jetë mesatarisht 18 982 lekë. Sa i përket rritjes së pensionit në fshat,  është 11 051 lekë në fshat dhe rritja do të jetë mesatarisht 453 lekë, duke e bërë pensionin mesatar në fshat 11 504 lekë.",https://kohajone.com/aktualitet/nis-nga-1-tetori-sa-leke-do-te-marrin-pensionistet-rritja-mesatare-do-te-jete-me/,Economy,
627,Një pjesë e popullsisë jetojnë në objekte që s’plotësojnë kushte minimale! Gati 5% e shtëpive nuk kanë tualet brenda,"Prej dekadash ndërtimi i banesave është aktiviteti kryesor në ekonominë shqiptare, por ende një pjesë e madhe popullsisë jeton në objekte që nuk plotësojnë kushtet minimale, duke mos pasur një tualet në ambientet e brendshme. Sipas të dhënave të Cens 2023 rreth 35 mijë banesa në të gjithë vendin të cilat përbëjnë 4.8 për qind të stokut të banesave të banueshme nuk kanë tualet brenda tyre. Më i rëndë është fakti se, rreth 1553 banesa me njerëz brenda nuk kanë asnjë lloj tualeti, ndërsa 33,316 të tjera e kanë tualetin në ambientet e jashtme. Mungesa e tualetit në një shtëpi të banueshme është një tregues i varfërisë ekstremë. Nëse në këto objekte jeton së paku një person do të thotë se së paku 35 mijë njerëz në varfëri ekstreme. Megjithë rritjen ekonomike Shqipëria përballet ende me një nivel të lartë varfërie. Rritja ekonomike pas viteve 1990 është shpërndarë në mënyrë të pabarabartë kur të pasurit kanë fituar më shumë, teksa varfëria ka marrë përmasa shumëdimensionale sidomos në zonat rurale, ku mungojnë mundësitë për punësime dhe shërbimet për jetë cilësore. Në anën tjetër në të gjithë vendin rreth 365 mijë banesa ishin bosh ku u zhvillua Cens 2023 rreth (32.9% e totalit), nga të cilat rreth 180 mijë, ose gati gjysma janë në pallate, që kishin përqindjen më të lartë të banesave bosh, me gati 40%. Banesat e zakonshme ishin ndërtuar në periudhën që nga viti 2001 (36,4 për qind), dhe në periudhën 20-vjeçare 1981-2000 (37,5 për qind), ndërkaq rreth një e katërta (26,1 për qind) ishin ndërtuar para vitit 1981. Për banesat e zakonshme të banuara, sipërfaqja e përdorur ishte një ndër informacionet e mbledhura e cila do të shërbejë për të analizuar “mbipopullimin e banesave” . Pothuajse gjysma e këtyre banesave (47,1 për qind) kishte një sipërfaqe të përdorur prej 40-69 metër katror dhe vetëm rreth një e katërta (23,7 për qind) kishin një hapësire të dobishme prej 70-99 m2 . Censi vlerësoi se 86,4 për qind e banesave të zakonshme të banuara kishin ujë të rrjedhshëm në banesë ose në ndërtesë dhe gjitha banesat e zakonshme të banuara (96,2 për qind) kishin tualet brenda banesës./Monitor",https://kohajone.com/aktualitet/nje-pjese-e-popullsise-jetojne-ne-objekte-qe-splotesojne-kushte-minimale-gati-5-e-shtepive-nuk-kane-tualet-brenda/,Economy,
628,"Politikë Ministri Malaj takohet me Ambasadoren e Zvicrës, nënshkruajnë marrëveshje bashkëpunimi në mbështetje të sistemit të financave","Ministri i Financave, Petrit Malaj dhe Ambasadorja e Zvicrës në Shqipëri, Ruth Huber, kanë nënshkruar sot një marrëveshje për mbështetje të mëtejshme teknike në sistemin e financave vendore në vendin tonë. Marrëveshja mbështetet fazën e dytë të projektit për “Ofrimin e asistencës teknike për Forcimin e Menaxhimit të Financave Publike në Nivel Vendor në Shqipëri” dhe parashikon një fond prej 4.5 milionë euro periudhën 2024-2028, në funksion të vazhdimit të zbatimit të projektit në fjalë. Ministri Malaj e konsideroi nënshkrimin e marrëveshjes si një hap përpara në avancimin e marrëdhënieve ekonomike dypalëshe me Qeverinë e Konfederatës Zvicerane. Malaj shprehu bindjen zbatimi i saj do të ndihmojë qeverinë shqiptare për të vijuar garantimin e: rritjes së efikasitetit në mbledhjen e të ardhurave nga taksat dhe tarifat vendore; reformimit të buxhetit vendor, duke e bërë më eficient dhe transparent; si dhe kontrollit më të mirë të auditimit dhe raportimit financiar. Ministri i Financave nënvizoi faktin se aktualisht bashkitë janë më të mirë strukturuara edhe sa i takon shpenzimeve, pasi pjesa më e madhe shkojnë për shërbime dhe investime publike, ndërsa qeveria ka rritur së fundmi pagat për administratën vendore, si një angazhim për një reformim akoma më të gjerë. “Kontributi i partnerëve tanë është i rëndësishëm për ne, për më tepër sa i takon zbatimit të një reforme madhore siç është ajo e decentralizimit dhe fuqizimit të qeverisjes vendore, një prioritet i yni, pasi përmes tij garantojmë përmirësimin e shërbimeve dhe jetës së qytetarëve”, u shpreh Malaj. Faza e parë e zbatimit të projektit ka mbështetur bashkitë në disa aspekte, ndërsa faza e dytë ka si objektiva kryesorë: përmirësimin e planifikimit strategjik dhe menaxhimit të përgjithshëm; fuqizimin e sistemeve të menaxhimit të të ardhurave vendore, me qëllim rritjen e tyre dhe kontributi për rritjen e të ardhurave të veta në bashki; ngritjen e sistemeve të efektshme për auditimin dhe raportimin financiar. Këto objektiva, tha Ministri, janë plotësisht në përputhje me prioritet e qeverisë për modernizimin e financave publike në nivel vendor dhe për rritjen e konsolidimin e autonomisë financiare. Nga ana e saj, Ambasadorja zvicerane Ruth Huber theksoi se marrëveshja e firmosur formalizon vazhdimin e punës së përbashkët për rritjen e cilësisë së financave publike. “Synimi është përmirësimi i menaxhimit të financave publike, përdorimi e burimeve publike më me efiçencë, dhe përfundimisht, dhënia e shërbimeve më të mira për komunitetet vendore”, u shpreh Ambasadorja Huber. Projekti për financat vendore mbështet 61 bashkitë në rritjen e kapaciteteve për menaxhimin e financave të cilat njihen me instrumente dhe metoda më efikase në këtë drejtim. Gjithashtu, projekti punon me Ministrinë e Financave, Departamentin për Financat Vendore dhe drejtori të tjera, për të siguruar një koordinim dhe monitorim më të mirë të financave vendore. Financimi për projektin vjen nga Sekretariati Shtetëror i Zvicrës për Çështjet Ekonomike SECO dhe zbatohet nga Universiteti i Lucernës dhe GFA Consulting Group.",https://kohajone.com/aktualitet/politike-ministri-malaj-takohet-me-ambasadoren-e-zvicres-nenshkruajne-marreveshje-bashkepuni-ne-mbeshtetje-te-sistemit-te-financave/,Economy,
629,"Hap dyert tek Piramida Tiranës, dyqani i parë Full Tech nga Vodafone Albania","Hap dyert tek Piramida Tiranës, dyqani i parë Full Tech nga Vodafone Albania Vodafone Albania ka inaguruar dyqanin më të ri te Piramida, qendra më e madhe e  inovacionit dhe një nga pikat referuese e historike të kryeqytetit. Dyqani i ri ka një koncept krejt inovator, në përputhje me profilin e Vodafone Albania si lider në tekologji dhe transformim digjital. Përveçse do të ofrojë një eksperiencë unike për klientin, që është objektivi kryesor i çdo dyqani Vodafone, Vodafone Piramida shkon përtej konceptit tradicional të një dyqani dhe ofron edhe shërbime ekskluzive, unike dhe që vijnë për herë të parë në Shqipëri. I ftuar në këtë event special, Ahmed Essam, Drejtori për Tregun e Evropës së Grupit Vodafone, u shpreh se në këtë rikthim të tij në Shqipëri, pas shtatë vjetësh, gjeti një qytet të ri, më të zhvilluar, modern dhe inovator. “Çelsi i inovacionit janë njerëzit, janë ata që e kanë bërë realitet të gjithën këtë. Dua të falenderoj partnerin tonë AADF dhe Bashkinë Tiranë për bashkëpunimin në hapjen jo vetëm të këtij dyqani, por edhe të nëntë dyqaneve të tjera, që ofrojnë eksperiencën më të mirë për klientët Vodafone.” “Brendet frymëzuese nuk dallohen për produktet, por për njerëzit, ndaj dhe ne jemi shumë përzgjedhës kur vjen puna te partnerët që na shoqërojnë në rrugëtimin tonë si partner digjitalë të Piramidës së Tiranës. AADF-ja është një ndër ta, me një partneritet të gjatë të shtrirë në kohë, në përpjekjen e përbashkët për të kontribuar për qytetin. Për të nxitur sipërmarrjen, punësimin dhe rritjen ekonomike të Shqipërisë.”- shprehet Vodafone Njëri nga drejtuesit e Fondacionit AADF, zoti Martin Mata, tha se si gjithmonë gjërat e mëdha që fillojnë si një “ëndërr e pamundur” kanë shumë potencial të bëhen realitet për shkak të kësaj energjie, vizionit dhe ideve. “Sot Piramida është vendi që ndikon ndjeshëm në të ardhmen e fëmijëve. Arsyeja përse ne e kemi forcuar partneritetin midis Vodafone, AADF dhe Piramidës është sepse besojmë që këto vende janë vende shprese, ndryshimi, vende ku ëndrrat bëhen realitet dhe që kanë një ndikim pozitiv në jetën e fëmijëve, nipërve dhe mbesave tona. Mendoj se gjëja më e rëndësishme e partneritetit tonë është vizioni që Vodafone dhe AADF ndajnë për të ardhmen.” Këndi i ri i Vodafone Albania te Piramida e Tiranës sapo ka hapur dyert, të cilat do të qëndrojnë gjithmonë të hapura për të rinjtë dhe njerëzit më energjikë, krijues dhe inovatorë të kryeqytetit. Një fole idesh, ndryshimi dhe transformimi digjital, por mbi të gjitha, një hapësirë që përmbush objektivin kryesor të Vodafone: të ofrojë përvojën më të mirë për klientët e saj besnikë!",https://kohajone.com/kronike/hap-dyert-tek-piramida-tiranes-dyqani-i-pare-full-tech-nga-vodafone-albania/,Economy,
630,"S’ka punëtorë, edhe privati po rrit pagat","Edhe bizneset private po rrisin pagat për punonjësit. Mungesa e fuqisë punëtore, për shkak të emigrimit të pandalshëm ka shkaktuar boshllëqe të forta në tregun e punës dhe shumë industri po punojnë me kapacitet të reduktuar ose po importojnë punëtorë nga jashtë. Të dhënat tregojnë se paga mesatare në sektorin privat ka arritur në mbi 70 mijë lekë, me një rritje prej mbi 19 mijë lekë ose 27.2% në katër vitet e fundit. Rritja e pagave në shtet ka qenë më e ndjeshme, veçanërisht me premtimin e kryeministrit Rama për ta çuar mesatarisht në 900 euro pagën në sektorin publik. Aktualisht, një i punësuar në shtet paguhet mesatarisht mbi 85 mijë lekë dhe rritja në katër vitet e fundit ka qenë mbi 30 mijë lekë ose 35.2%. Sa nga kjo rritje pagash ka përfunduar si e ardhur shtesë në xhepat e të punësuarve? Kjo duke pasur parasysh rritjen e çmimeve, që ka qenë e ndjeshme veçanërisht pas luftës në Ukrainë. Në katër vitet e fundit, inflacioni ose siç njihet ndryshe treguesi që mat koston e jetesës në vend është rritur me një total prej 15.1%, dhe është pikërisht kjo rritje e çmimeve që ka gërryer një pjesë të rritjes së pagave që kanë bërë si Klodian Muço, ekspert për ekonominë. Duke bërë zbritjen e inflacionit rezulton se në katër vite, pagat në shtet janë rritur në total me rreth 20% ose 5% në vit. Ndërsa rritja e pagave në privat ka qenë rreth 12% për katër vite, ose rreth 3% në vit.",https://kohajone.com/ekonomi/ska-punetore-edhe-privati-po-rrit-pagat/,Economy,
631,Ekonomia e Europës përpara një krize “ekzistenciale”,"Nga DW A do të jenë sipërmarrjet në Europë në varësi prej konkurrencës nga Amerika e Veriut dhe Azia? Ish-shefi i Bankës Qendrore Europiane (BQE) Mario Draghi në analizën e tij nxjerr një konkluzion të qartë. “Europa e ka humbur revolucionin digjital të shkaktuar nga interneti si dhe fitimet në produktivitet që lidhen me të”, konstaton në raportin e tij ish-kreu i BQE-së, Mario Draghi. Presidentja e Komisionit të BE-sëUrsula von der Leyen e pati autorizuar 77 vjeçarin Draghi që të bëjë një analizë të aftësisë konkurruese të BE-së. Në të Draghi tërheq vëmendjen, se Bashkimi Europian është i dobët në teknologjitë e reja, që do të nxisin rritjen e ardhëshme ekonomike. Vetëm katër nga 50 sipërmarrjet e mëdha të teknologjisë janë firma europiane. Në sfondin e konkurrencës nga SHBA dhe Kina ish-kryeministri i Italisë, Draghi vëren, se europianët ndodhen përpara një “sfide ekzistenciale”. Pa produktivitet më të lartë Europa nuk mund “të jetë lider në fushën e teknologjive të reja, as një fanar në përgjegjësinë për klimën dhe një aktore e pavarur në skenën botërore”. Edhe modeli social europian nuk mund të financohet më. Shkruan italiani në analizën e tij strategjike. “Investimet masive detyrimisht të nevojshme” Draghi i bën thirrje BE-së për investime masive në ekonomi, mbrojtje dhe mbrojtjen e klimës. Të nevojshme janë edhe “investime minimale vjetore shtesë në vlerën 750 deri në 800 miliardë euro”, këshillon ai. Për t’ia arritur këtij qëllimi ish-shefi i BQE-së rekomandon marrjen e borxheve të reja në bashkësi ashtu sikurse u veprua së fundi në rastin e pandemisë së koronavirusit. Edhe presidentja e Komisionit të BE-së, Ursula von der Leyen i konsideron instrumentat për financimin e bashkësisë si të rëndësishme. Por është i mundur edhe përdorimi i mjeteve financiare të vendeit përkatës, ku bëjnë pjesë doganat e importeve dhe kuotizacioni në BE për plastikën, tha von der Leyen e pyetur lidhur me rezistencën e qeverisë gjermane kundër borxheve të reja në bashkësi. Lidhur me këtë duhet të vendosin vendet anëtare të BE-së. Gjatë kohës së pandemisë BE organizoi një paktë ndihme të financuar me kredi në vlerën e 750 miliardë eurove. Vendet si Italia dhe Franca qysh atëherë kërkojnë një paketë të re duke iu referuar rritjes së shpenzimeve për mbrojtjen dhe mbrojtjen e klimës. Por Gjermania dhe Holanda borxhet e reja në bashkësi i konsiderojnë si vijë të kuqe. “Politika për klimën duhet të koordinohet më mirë” Duke iu referuar sektorëve me emisione gazrash të dëmshme për klimën si në industrinë e rëndë dhe transport, Draghi rekomandon për BE-në, që ta rregullojë më mirë politkën për klimën. Nëse të gjitha masat politike harmonizohen me objektivat për klimën, është “shumë e mundshme, që pakësimi i emisioneve të dioksidit të karbonit, dekarbonizimi në atmosferë, të jetë një shans për rritjen ekonomike”, tha ai në një konferencë shtypi. Von der Leyen dëshiron që ta bëjë BE-në me programin Green Deal deri në vitin 2050 neutrale ndaj klimës, kjo do të thotë, që Europa të mos emetojë më më shumë gazra të efektit serë nga sa mund të kursejë. Përpara zgjedhjeve për Parlamentin e BE-së politikania kristiandemokrate gjermane, von der Leyen, në qershor e ndodhur nën presionin e konservatorëve dhe liberalëve, deklaroi se do të bëjë disa lëshime lidhur me kushtet e vendosura për mjedisin.",https://kohajone.com/bota/ekonomia-e-europes-perpara-nje-krize-ekzistenciale/,Economy,
632,BIRN: Ndryshimi i buxhetit me Akt Normativ pritet me kritika në Kuvend,"Akti Normativ i qeverisë për ndryshime në buxhetin e vitit 2024 u prit me kritika të hënën gjatë shqyrtimit të tij në komisionet parlamentare. Kritikat u adresuan kryesisht nga deputetët e opozitës të cilët e cilësuan shqetësues përdorimin e këtij mekanizmi si një praktikë të vazhdueshme në ndryshimin e buxhetit të shtetit duke i mohuar Kuvendit mundësinë për të vendosur për ndryshimin e tij, si një e drejtë kushtetuese. Ministri i sapoemëruar në krye të Financave, Petrit Malaj, u përball me pyetje mbi menaxhimin e fondeve publike, mungesën e transparencës në rialokimin e tyre, lënien jashtë vëmendjes së grupeve shoqërore vulnerabël, për kthimin e fondeve të mbledhura nga profesionet e lira pas shfuqizimit të tatimit të tyre nga Gjykata Kushtetuese, etj. Gjatë diskutimit në Komisionin e Ligjeve, kreu i grupit parlamentar të PD-së, Gazment Bardhi, theksoi se mekanizmi i ndryshimit me akt normativ ishte anti-kushtetues, ndërsa akuzoi ministrinë se nuk justifikonte dyfishimin e vlerave të projekteve infrastrukturore. ”Keni shtuar 260 milion euro për vetëm 3 projekte rrugësh pa asnjë studim fizibiliteti apo ndryshim projekti”- pyeti ai ministrin, duke aluduar për “aferë korruptive” rritjen e vlerave të projekteve të miratuara më herët me vlera të tjera. Ministri Malaj argumentoi se Financat kishin miratuar një kërkesë të Ministrisë së Energjisë dhe Infrastrukturës dhe se faktorët lidheshin me rritjen e kostove të ndërtimit e ndryshimin e kursit të këmbimit. “Vlerat datonin shumë vite më parë, dhe ishte e nevojshme të rishikojmë këto vlera qoftë në aspektin e rritjes kostove, por edhe ndryshimit të kursit këmbimit”,-u përgjigj ai. Por përgjigja e tij nuk ishte bindëse për opozitën. Bardhi e cilësoi jo të saktë, duke pretenduar se vlerat e projekteve të rrugëve ishin përcaktuar me vendim qeverie 5 muaj më parë. Edhe në komisionin e Ekonomisë dhe Financave ministri u përball me pyetje nga deputetë të dy krahëve politikë. Deputetja Jorida Tabaku ngriti po ashtu pikëpyetje mbi fondet që i shtoheshin projekteve të infrastrukturës duke e cilësuar të paplotë argumentimin në relacionin e ministrisë. Një tjetër shqetësim i Tabakut lidhej me mënyrën se si do të kthehen paratë tek profesionistët e lirë, pasi ligji i qeverisë për taksimin e tyre u shfuqizua në qershor. “Ju thoni që e bëmë Aktin Normativ për shkak të vendimit të Gjykatës Kushtetuese për profesionet e lira, por ju ato 1.5 miliardë lekë ende nuk ua keni kthyer atyre që u takojnë”- iu drejtua ajo ministrit. Malaj pretendoi se Akti Normativ e justifikonte urgjencën nga ky vendim, por nuk sqaroi se si kishte menduar qeveria që të kthente parat që e mbledhura. “Qeveria ka vullnetin për t’i kthyer mbrapsht, por po ndjekim rrugën ligjore, prandaj i jemi drejtuar Gjykatës Kushtetuese që të na orientojë se si duhet të veprojmë”- u justifikua ai. Deputetët socialistë patën kritika e pyetje që lidheshin me realizimin e shpenzimeve. “Relacioni nuk flet për realizimin e shpenzimeve, ska asgjë”, tha Erjon Braçe, ndërsa deputetja Pranvera Resulaj pyeti ministrin se “çfarë na garanton që diferenca prej 150 miliardë lekësh do të jetë e realizueshme në 3 muajt e fundit të vitit?” Ndryshimet parashikojnë rritjen e të ardhurave me 27.2 miliardë lekësh, duke rishpërndarë shpenzimet në disa institucione, por pjesa më e madhe e shtesës, 6.6 miliardë lekë i akordohen Ministrisë së Infrastrukturës dhe Energjisë në programin e infrastrukturës. Procedura parlamentare parashikon që Kuvendi ka të drejtë vetëm ta miratojë ose ta rrëzojë një akt normativ, por jo të ndërhyjë në të, pasi ai është një mekanizëm i ndryshimit të ligjit me fuqi të menjëhershme. Kjo është hera e dytë brenda vitit që qeveria ndryshon buxhetin me akt normativ. Në muajin mars akti parashikonte një rialokim fondesh për një financim 400 milionë euro në tre vitet e ardhshme për ndërtimin e një portit të ri tregtar në Porto Romano, pasi qeveria dha me koncension portin ekzistues të Durrësit për ndërtimin e një porti jahtesh dhe pallate shumëkatëshe. /Reporter.al/",https://kohajone.com/aktualitet/birn-ndryshimi-i-buxhetit-me-akt-normativ-pritet-me-kritika-ne-kuvend/,Economy,
633,Rama jep lajmin e mirë: Bonusi i fundvitit për pensionistët do të jetë më i lartë,"Kryeministri Edi Rama, thotë se sfidë e sfidave mbetet që të bëjmë çmos për t’i rritur pensionet, por duke mos rënë në kurthin e ushqimit të iluzioneve. Në një takim me aplikanët e platformës ”Deputeti që duam”, Rama u ndal te çështja e pensioneve. ”Sot jemi në pikën kur alternativa apo alternativat përballë qeverisjes së PS-së, ushqehen nga urrejtja ndaj nesh, nga mllefi, apo të dyja këto bashkë që degëzohen ose në qasje dhe veprime destruktive, ose në disa degëzime ku njerëz që i thonë vetes të rinj që përveç moshës së re nuk kanë asnjë gjë të re, përpiqen të mbingopin të tjerët me iluzione”, tha Rama. Kreu i qeverisë siguroi se qeveria do të bëjë gjithçka dhe duke filluar nga ky vit, bonusi i fundvitit për pensionsitët do të jetë më i lartë se sa ai tradicionali. ”Ne kemi një ekonomi që mund të na e japi atë që ne duhet të marrim prej saj për t’ja kaluar pensionistëve. Këtu është dallimi i madh mes nesh dhe atyre që vijnë vërdallë sepse ata dinë vetëm një gjë, duan të rrëzojnë qeverinë e PS-së, por se çfarë të bëjnë pastaj me pushtetin nuk është e vështirë ta parashikosh”, tha Rama.",https://kohajone.com/aktualitet/rama-jep-lajmin-e-mire-bonusi-i-fundvitit-per-pensionistet-do-te-jete-me-i-larte/,Economy,
634,Jorida Tabaku: Qeveria po përdor KISH si një maskë për të fshehur abuzimet me pronat publike,"Nga Jorida Tabaku Kur shteti bën biznes! Në vitin 2019, me një procedurë të paligjshme dhe të palogjikshme, qeveria shqiptare, përmes një parlamenti që funksionon vetëm si noter i mazhorancës, miratoi krijimin e Korporatës së Investimeve Shqiptare. Kjo strukturë e re nuk është gjë tjetër veçse një maskë për të mbuluar keqpërdorimin e pronave publike dhe private, gjithmonë nën justifikimin e “zhvillimit.” Kësaj radhe, Këshilli Bashkiak i Tiranës do të vendosë, në mënyrë të nxituar dhe pa konsultim publik, që t’i japë Korporatës së Investimeve dy sipërfaqe të mëdha, të cilat shërbejnë si terrene sportive. Stadiumi “Selman Stërmasi” dhe Pallati i Sportit “Asllan Rusi” janë lënë me dashje në harresë nga Bashkia, e cila ka lejuar degradimin e tyre me qëllimin e vetëm për të justifikuar ndërtimin e kullave shumëkatëshe. Këto prona nuk janë të parat e as do jenë të fundit, korporata e investimeve ka ndërmarrë një operacion kirurgjikal në te gjithë Shqipërinë duke identifikuar prona tejet të majme financiarisht prej pozicionit për t’i dhënë për ndërtim, sepse kjo është një situatë “win-win” thotë realicioni. Duke nënkuptuar që aty fiton korrupsioni, pasurimi i një klike të vogël në kurriz të shumicës. Nuk ka si të jetë ndryshe përderisa deri më sot, Korporata e Investimeve Strategjike ka qenë një institucion qokash që merrte paga, bonuse e shpërblime të majme duke u mjaftuar me kryerjen e operacioneve të marrjes së fondeve publike pa realizuar apo raportuar ndokund për projektet apo planet e saj. Lëre më pastaj të tërhiqte ndonjë investim të huaj strategjik, sikundër na u shit ditën kur u votua. Mirëpo, glutonia e një qeverie të tillë nuk mbaron dot ndaj kanë nisur të punojnë për projekte me qëllime të qarta grabitqare përfshirë edhe mbledhjen e çdo prone publike me qëllim “shfrytëzimin”. Duke konvertuar pak a shumë shtetin në një entitet privat, apo më saktë duke e shndërruar qeverinë në një pronë private të disa individëve që nuk raportojnë për të mirën publike por thjesht e marrin me arrogancë. Kjo duhej të kish hapur një debat të gjerë për mënyrën e qeverisjes, çfarë bën shteti e çfarë duhet të bëjë privati? Për publiken e privaten. Qeveria shqiptare që është ndër më të korruptuarat në vite dhe në rajon. Me një listë të gjatë ish funksionarësh nën hetim për afera koncesionare dhe abuzime me pronat publike. Shumë pyetje të tjera mund të kishin lindur duke nisur që me faktin se sot shteti nuk po ofron dot shërbimet bazë në shëndetësi e punë publike që i koncesion e tani po mendon për hapjen e bizneseve për dhënie lejesh ndërtimi e administrim pronash? Korporata e investimeve është produkti i një ligji të debatuar dhe kam denoncuar fortë vite më parë nga çdo foltore e mundshme, si një nga ligjet me porosi që kurrë nuk e ka fshehur qëllimin e tij të keq për të abuzuar me pronat publike sikur të jenë pronat private të qeverisë. Një ligj i miratuar nga mazhoranca socialiste, me bindje të plotë për t’i shërbyer edhe një herë pakicës jo shumicës! Për asnjë nga këto vendime e prona nuk është zhvilluar asnjë proces transparent dërgesash publike. Projektet mbeten të fshehta dhe larg syve të qytetarëve. Transparenca dhe përgjegjshmëria ndaj publikut janë detyrime, jo opsione!",https://kohajone.com/ekonomi/jorida-tabaku-qeveria-po-perdor-kish-si-nje-maske-per-te-fshehur-abuzimet-me-pronat-publike/,Economy,
635,Ja cilat janë këshillat praktike për prindërit para fillimit të vitit shkollor,"Me fillimin e vitit të ri shkollor në prag, përgatitja e fëmijëve për një fillim të suksesshëm është prioritet për çdo prind. Ndërsa fëmijët përjetojnë emocionet e rifillimit të shkollës, prindërit kanë përgjegjësi për të siguruar që çdo gjë është në vendin e duhur. Këtu janë disa këshilla praktike për një nisje sa më të mbarë. Sigurimi i të gjitha materialeve të nevojshme, nga fletoret, lapsat deri te çantat e shkollës, mund të shmangë stresin e minutës së fundit. Kontrolloni listën e materialeve dhe bëni gati gjithçka disa ditë përpara. Pas pushimeve të verës, fëmijët mund të jenë mësuar me një orar më të vonshëm për gjumë. Filloni të riktheni rutinën e gjumit të rregullt gradualisht, për t’i ndihmuar ata të përshtaten më lehtë kur të fillojë shkolla. Fillimi i vitit shkollor mund të jetë emocionues, por edhe sfidues për fëmijët. Flisni me ta për ndjenjat që kanë dhe krijoni një atmosferë pozitive për të adresuar çdo shqetësim. Adelina Onuzi/ SCAN",https://kohajone.com/aktualitet/ja-cilat-jane-keshillat-praktike-per-prinderit-para-fillimit-te-vitit-shkollor/,Economy,
636,"5 metër kub ujë në muaj falas për familjet në nevojë, efekti financiar 12.5 mln lekë","12,324 familje në nevojë janë kompensuar për sasinë minimale jetike të ujit, që nga muaji prill i këtij viti.  Sipas të dhënave nga Agjencia Kombëtare e Ujësjellës Kanalizime, në këto 6 muaj secila prej familjeve ka përfituar 5 m³ ujë në muaj falas, teksa efekti financiar përllogaritet në 12.5 mln lekë. Kjo praktikë nisi aplikimin pas miratimit të një udhëzimi nga Ministria e Infrastrukturës dhe Energjisë mbi përdorimin e subvencioneve që marrin Shoqëritë e Ujësjellës Kanalzimeve nga shteti për vitin 2024.  Në udhëzim specifikoheshin vetëm 2 prioritete për përdorimin e fondeve buxhetore, që ishin likujdimi i faturave të energjisë elektrike dhe kompensimin e sasisë minimale jetike të ujit për familjet në nevojë. Këtu përfshihen, familjet, që nuk kanë të ardhura ose kanë të ardhura të pamjaftueshme, jetimët të cilët nuk janë në institucionet e përkujdesit shoqëror apo prindërit me më shumë se 2 fëmijë të lindur njëherësh, që u përkasin familjeve në nevojë. Po ashtu, përfitues janë edhe viktimat e trafikimit pas daljes nga institucionet e përkujdesit shoqëror, deri në çastin e punësimit të tyre si dhe viktimat e dhunës në marrëdhëniet familjare për periudhën e vlefshmërisë së urdhrit të mbrojtjes ose urdhrit të menjëhershëm të mbrojtjes, që nuk trajtohen në institucionet e përkujdesit shoqëror. Ky është viti i parë që kompensimi i sasisë minimale të ujit për familjet në nevojë u përfshi në udhëzimin për përdorimin e subvencioneve të shtetit nga shoqëritë e ujësjellës – kanalizimeve. Ola Mitre / SCAN",https://kohajone.com/aktualitet/5-meter-kub-uje-ne-muaj-falas-per-familjet-ne-nevoje-efekti-financiar-12-5-mln-leke/,Economy,
637,Sistem i ri tarifimi për furrat e bukës dhe aktivitetet e integruar në to,"Aplikimi i sistemit të ri të tarifimit për furrat e bukës dhe aktivitetet e integruar në to ka përfunduar për 2046 abonentë, sipas Shoqatës së Bukës, Pastiçerisë dhe Brumrave. Teksa referon të dhënat nga Operatori i Shpërndarjes së Energjisë Elektrike, shoqata bën me dije se nga data 1 maj, kur hyri në fuqi skema e re, deri në fund të muajit gusht ka rezultuar se janë 955 abonentë që do të tarifohen me 7.6 lekë/kWh, çka sugjeron se këto subjekte janë vetëm furra buke dhe nuk kanë asnjë aktivitet tjetër të integruar në to. Po ashtu, ka rezultuar se në fashën e tarifimit 9.5 lekë/ kWh janë 874 abonetë. Ky çmim apikohet për ato subjekte që kanë furra buke, produkte pastiçerie apo dhe produkte të tjera të brumërave. Ndërkohë që, në fashën e tretë ku përfshihen çmimi 12 lekë/ kWh kanë rezultuar 217 abonentë. Kategoria e tretë përfshin ato ambiente që janë më të zgjeruara e që kanë të përfshirë ekspres, bar dhe kafe. Më herët Operatori i Shpërndarjes së Energjisë Elektrike iu bëri apel furrave të bukës të deklarojnë kontratat dhe të aplikojnë për ndryshimin e tarifës 14 lekë/kWh, që aplikohej më herët tek një pjesë e tyre. Subjektet e interesuar duhet të paraqiten pranë pikave të Kujdesit Ndaj Klientit dhe të deklarojnë kontratat e furnizimit me energji elektrike sipas qëllimeve të aktivitetit furrë buke dhe shërbimeve të integruara pastiçeri dhe/ose bar kafe. Deklarimi i të gjitha kontratave të energjisë iu jep mundësi këtyre bizneseve të kenë një kontratë të vetme, me tarifën më të mirë, bazuar në llojin e aktivitetit të ushtruar. Ola Mitre / SCAN",https://kohajone.com/aktualitet/sistem-i-ri-tarifimi-per-furrat-e-bukes-dhe-aktivitetet-e-integruar-ne-to/,Economy,
638,"Nëse merr më pak se 22500 lekë, sot je i varfër. Qeveria Rama ka gati strukturat për analizë statistikash","Nëse merr më pak se 22500 lekë, sot je i varfër. Varfëria në Shqipëri përsëri mbetet në nivele shqetësuese. Në kushte të tilla, kur vendi ynë renditet i 6-ti në Europë si më i rrezikuar nga varfëria, qeveria ka vendosur të marrë disa hapa që ta zbusin fenomenin. Për të analizuar treguesit kryesor në dokumentin e politikave të përfshirjes sociale përcaktohet se do të merren në konsideratë mosha, përkatësia etnike, vendndodhja, punësimi, të ardhurat, aftësia e kufizuar, gjinia dhe orientimi seksual]. Sipas sociologëve ka elementë që duhen shtuar për një analizim më të plotë të nivelit të jetesës së qytetarëve. ”Merret në konsideratë vlera e kalorive që i duhet një individi për të jetuar, një individ duhet të jetojë në familje merren parasysh kushtet e banesës, jetesa na kërkon një televizor me ngjyra, një lavatriçe. Nuk mjaftohemi me kaq, sipas treguesve europianë një familje duhet të ketë të përfshirë dhe një palë pushime”,–thotë sociologia Eris Dhamo. Matja e nivelit të varfërisë në mënyrë të përgjithshme bëhet përmes disa anketave nga Instituti i Statistikave. Tashmë do të shtohen edhe një Grup Ndërinstitucional i Statistikave të Përfshirjes Sociale për të siguruar qëndrueshmërinë në përkufizime dhe në përdorimin e treguesve, si dhe një një Strukturë Burimore Teknike për analizën e varfërisë. Në fund të çdo viti do të ketë edhe një raport vjetor për përfshirjen sociale në kryeqytet dhe në rrethe. “Ndërhyrje trajnuese me fokus të qartë, të cilat do të forcojnë kapacitetet e administratës publike në nivel qendror dhe vendor, për të garantuar se përfshirja sociale është pjesë përbërëse e politikave në nivel kombëtar dhe vendor”. /A2cnn/",https://kohajone.com/ekonomi/nese-merr-me-pak-se-22500-leke-sot-je-i-varfer-qeveria-rama-ka-gati-strukturat-per-analize-statistikash/,Economy,
639,"Smile.al, platforma që ndez dritën e shpresës!","Smile.al, platforma që ndez dritën e shpresës! Në një botë plot sfida, humanizmi është një dritë udhëheqëse, që na fton të veprojmë me empati. Na kujton se çdo individ është një univers i tërë, me ëndrrat, dhimbjet dhe shpresat e tij, të cilat meritojnë të dëgjohen dhe vlerësohen gjithmonë. Eshtë një urë që lidh zemrat e njerëzve, duke krijuar një rrjet të fortë solidariteti, ku dashuria dhe përkujdesja janë gurët e çmuar që ndihmojnë në ndërtimin e një bote më të bukur dhe më të drejtë. Në një botë që ecën me ritme të shpejta, të sjellësh ndryshimin dhe rritësh ndjenjën e shpresës, sot është më e rëndësishme se kurrë për shoqërinë tonë. Emancipimi dhe zhvillimi i shoqërisë varen nga angazhimi i të gjithë komunitetit për të promovuar vlerat e humanizmit dhe drejtësisë sociale. Platforma Smile.al është një shembull i suksesshëm se si teknologjia në kohët e një epoke moderne, mund të përdoret për të sjellë ndryshime të qëndrueshme në një komunitet. E krjuar 4 vite më parë, platforma online e modelit crowdfunding Smile.al është një iniciativë e rëndësishme e fondacionit Credins, e cila ka kontribuar maksimalisht në tjetërsimin dhe vitalizimin e komunitetit vendas. Me qëllimin dhe misionin për të mbështetur projekte që kanë ndikim të drejtpërdrejtë në mirëqenien dhe integritetin e shoqërisë shqiptare, Smile.al i ka dhënë zë çdo kauze sociale. Me strategjinë për t’i dhënë dinjitet qenies njerëzore në të gjitha dimensionet e saj, Smile.al e bazon punën në krijimin e një infrastrukture të fortë mbështetjeje dhe bashkëpunimi mes individëve, organizatave (ojq/ojf), grupeve të interesit jo-fitimprurës, partnerëve ndërkombëtarë dhe lokal, etj. Duke u fokusuar në projekte të shumta që adresojnë sfidat me tematika të ndryshme, Smile.al ka inkurajuar emancipimin e grupeve të margjinalizuara dhe jo vetëm, duke ndihmuar kështu në ecurinë e një shoqërie më të drejtë dhe të barabartë. Përmes faqes së internetit www.smile.al, dhurimet janë vënë në dispozicion të projekteve që zbatohen nga organizata jofitimprurëse me eksperiencë dhe histori suksesi. Kështu, përgjatë aktivitetit të Smile.al janë hapur 4 thirrje, ku mes projekteve të shumta nga organizata të ndryshme, 30 kanë përfunduar me shumë sukses, fal një pune të jashtëzakonshme të ekipit të platformës dhe mbështetjes së donatorëve të angazhuar. Kjo platformë vizionare ka treguar ndër vite përkushtimin dhe vullnetin e mirë, për të sjellë ndryshime të prekshme në jetët e atyre që kanë më shumë nevojë. Numërohen mbi 2,500 dhurime me më shumë se 30,000 përfitues direkt (individë apo familjarë), të cilët janë sot dëshmia e punës impenjative të platformës Smile.al, ku padyshim, kryefjala e suksesit janë pikërisht vetë dhuruesit shqiptarë kudo në çdo skaj të botës duke treguar rrënjët e një populli human dhe fisnik. Ky është padyshim treguesi më i madh dhe më i fuqishëm i ndjenjës së bashkësisë. Ndërgjegjësimi se kontributi për të lumturuar dhe ndihmuar ata që kanë më shumë nevojë dhe se çdo veprim i vogël ka potencialin të sjellë ndryshime të mëdha, janë emblema e vertetë e ndjenjës njerëzore. Smile.al, është sot platforma e të gjithë shqiptarëve. Çdokush ka mundësinë të japë një kontribut modest, përmes një proçesi dhurimi transparent, të monitorojë çdo dhurim që bëhet, si dhe të gjithë implementimin e projekteve. Smile.al – Një dhurim i vogël sot, mund të bëjë një ndryshim të madh!",https://kohajone.com/aktualitet/smile-al-platforma-qe-ndez-driten-e-shpreses/,Economy,
640,"Eksperti analizon fondet, ja sa para më shumë do të marrin pensionistët","Nga 1 tetori pensionistët në vendin tonë do të marrin afërsisht 20 mijë lekë të vjetra më shumë dhe më konkretisht 1910 lekë të reja. Eksperti i çështjes së pensioneve Kujtim Hoxha analizoi fondet e alokuara nga qeveria jo vetëm për të moshuarit. Sipas tij nga dy fondet që janë për pensionistët njëri prej tyre është për shpërblimin e fundvitit dhe tjetri për indeksimin e pensioneve. “Më buxhetin 2024 janë alokuar dy fonde për pensionistët; një fond prej 3.1 miliardë lekë që është miratuar për shpërblimin prej 50 mijë lekësh të vjetra që do e marrin në fund të vitit. Pjesa tjetër është 1.3 miliardë që është për indeksimin e pensioneve. Indeksimi pritet në 1 tetor dhe mesatarisht sesi do të ndahet kjo 1910 lekë të rinj. Ky është indeksim jo rritje se mbulon inflacionin e çmimeve te një viti më parë rritje quhet kur merr iniciativë për të kaluar mbi inflacionin”. Duke komentuar njoftimin e ministrit Malaj për rishikimin e skemës së pensioneve brenda tetorit, eksperti thekson në A2 se ka ardhur koha për ndryshimin e ligjit, por sipas tij duhet një ligj dinjitoz për qytetarët, që të plotësojë mangësinë mes të ardhurave dhe shpenzimeve. Sipas tij invalidët janë grupi më i diskriminuar. ”Mua nuk më pëlqen që qeveria është hermetike për të dhënë informacion apo për të diskutuar me grupet e interesit. Invalidët janë grup i diskriminuar, kanë 65 mijë invalidë që marrin kempe mizerabël aq sa ka tetraplegjikë e paraplegjikë”. Hoxha i cilëson propagandë deklaratat e ministrit të Financave për rishikimin e buxhetit pasi, sipas tij u njoftua para se të mbyllej 9-mujori. Problemi tjetër sipas tij është ndarja e fondeve sipas ministrive mungesa e transparencës.",https://kohajone.com/aktualitet/eksperti-analizon-fondet-ja-sa-para-me-shume-do-te-marrin-pensionistet/,Economy,
641,"Banka e Shqipërisë forcon më shumë masat për institucionet jobanka, Sejko: Ndryshimet ligjore hyjnë në fuqi në janar","Banka e Shqipërisë ka përgatitur disa ndryshime në rregulloren “Për administrimin e rrezikut operacional”, që adresojnë masa të shtuara për kontrollin në institucionet financiare jobanka. Guvernatori Gent Sejko pas mbledhjes së Këshillit Mbikëqyrës theksoi se ndryshimet ligjore pritet të hyjnë në fuqi në janar të vitit të ardhshëm. ”Ndërhyrjet do të jenë në normat e interesit që aplikohen nga këto institucione si dhe do të ketë kritere më të forta për aprovimin e kredive që do t’u jepen qytetarëve. Ekonomia ka vijuar trendin në rritje, kredia me probleme është në nivele të ulëta 4.6 % dhe kreditimi në lekë ka shënuar rritje me 20 %, ndërsa kreditimi i ekonomisë me bazë vjetore u rrit në nivelin 15 %”, tha Sejko, teksa vuri në dukje se norma e inflacionit paraqitet e stabilizuar në nivelin 2.1 %, ku pa dyshim ndikim ka dhënë forcimi i lekut dhe inflacioni i importuar në rënie. Sejko vlerësoi ecurinë pozitive të turizmit në rritjen e sektorit financiar dhe bankar, që siç tha ai, ka ndikuar në kreditimin e turizmit. Në raportin e Stabilitetit Financiar, që është një nga dokumentet e rëndësishme periodike të përgatitura nga Banka e Shqipërisë, theksohet se sistemi financiar në vend është i qëndrueshëm, por kredidhënia duhet të moderohet. ”Do të ketë filtrim më të mirë të klientëve që janë huamarrës në këto institucione, duke parandaluar një moshë të caktuar, një aftësi të caktuar”, tha Guvernatori.",https://kohajone.com/aktualitet/banka-e-shqiperise-forcon-me-shume-masat-per-institucionet-jobanka-sejko-ndryshimet-ligjore-hyjne-ne-fuqi-ne-janar/,Economy,
642,"Reformë e re për pensionet, ministri i Financave: Skemë më e mirë që siguron pensione më të larta","Në konferencën e parë si ministër i Financave, Petrit Malaj njoftoi ndërmarrjen e një reforme në skemën e pensioneve, çështje të cilën e konsideron si sfidë personale. “Në fokus do të jetë përmirësimi i mbledhjes së të ardhurave. Sfidë personale do të jetë adresimi i çështjeve të pensioneve, një çështje që na përket të gjithëve, pa ngjyrim majtas apo djathtas. Po punojmë edhe me Ministrinë e Ekonomisë, Kulturës dhe Inovacionit për të gjithë skemën e pensioneve, e cila nuk është në ditët më të mira të saj. Na duhet një skemë vizibile që siguron pensione më të larta për njerëzit”, tha ministri i Financave, Petrit Malaj. Tjetër sfidë për ministrin e ri është përmirësimi i stabilitetit makroekonomik dhe administrimi i kujdesshëm i buxhetit të shtetit dhe borxhit publik. Kreu i financave foli për performancë pozitive të ekonomisë gjatë këtij 7-mujori, ndërsa theksoi se parashikohet ulje e nivelit të borxhit.",https://kohajone.com/aktualitet/reforme-e-re-per-pensionet-ministri-i-financave-skeme-me-e-mire-qe-siguron-pensione-me-te-larta/,Economy,
643,1/5 e cigarëve kontrabandë në BE vjen nga Mali i ZI. Vetëm ish-kryeministri shqiptar Dritan Abazoviq e ngriu “portin e Tivarit”,"Më shumë se 20 për qind e cigareve ilegale të konfiskuara vitin e kaluar në kufijtë e Bashkimit Evropian, e kishin prejardhjen nga Mali i Zi, bëri të ditur Zyra Evropiane kundër Mashtrimit (OLAF). Nga 333 milionë cigaret e konfiskuara, për më shumë se 60 milionë, Mali i Zi ishte shënuar si “vend i origjinës”. Kjo nënkupton katër herë më shumë se vitin paraprak, kur u konfiskuan 15 milionë, sipas raporteve vjetore të OLAF-it. Po sipas OLAF-it, Mali i Zi ishte në vendin e tretë sa i përket konfiskimit të cigareve ilegale në vitin 2023 – pas Turqisë dhe Emirateve të Bashkuara Arabe. Përse Mali i Zi, i cili është vend anëtar i NATO-s dhe kandidat serioz për anëtarësim në BE, nuk arrin ta parandalojë kontrabandën e cigareve? Ines Mërdoviq, nga Aksioni për Drejtësi Sociale në këtë vend, thotë se mungon vullneti politik. “Kam frikë se mafia e duhanit ka treguar forcë të konsiderueshme në raport me shtetin e Malit të Zi”, thotë ajo për Radion Evropa e Lirë. Kontrabanda me cigare në Mal të Zi është e pranishme për më shumë se tri dekada. “Tradita” e kontrabandës së cigareve që nga vitet ‘90 filloi me vendosjen e sanksioneve ndërkombëtare ndaj Jugosllavisë, në fillim të viteve ‘90, kur Partia Demokratike e Socialistëve (DPS) e Millo Gjukanoviqit ishte në pushtet. Autoritetet e atëhershme, si dhe vetë Gjukanoviq, thoshin se bëhet fjalë për një punë tranzitore, por, sipas kritikëve, ishte kontrabandë shtetërore drejt Italisë dhe vendeve të tjera evropiane. Ata pretendonin se kontrabanda bëhej përmes Detit Adriatik me anije të shpejta. Më 1999, hetime për kontrabandën e cigareve nga Mali i Zi në Itali bëri edhe drejtësia e Barit – qytet në jug të Italisë, i cili lidhet me rrugën më të shkurtër detare me Portin e Tivarit. Hetimet përfshinë 15 shtetas italianë dhe malazezë – në mesin e tyre edhe Gjukanoviq, i cili atëkohë ishte kryeministër. Dhjetë vjet më vonë, Prokuroria italiane për luftën kundër krimit të organizuar i tërhoqi akuzat kundër Gjukanoviqit, për shkak të imunitetit diplomatik. Askush nga Qeveria e deriatëhershme nuk u dënua për organizim apo lidhje me kontrabandën e cigareve, edhe pse Qeveria e re paralajmëronte se do t’i ekspozonte të gjitha lidhjet mes mafies dhe asaj partie. Problemi i Zonës së Lirë Edhe Bashkimi Evropian ka shprehur vazhdimisht shqetësimin për kontrabandimin e cigareve përmes Malit të Zi, duke e cilësuar Portin e Tivarit si “platformë për kontrabandimin e produkteve të falsifikuara, së bashku me ato të prodhuara ligjërisht, në BE”. Në Portin e Tivarit gjendet e ashtuquajtura Zonë e Lirë, e cila është një zonë e përjashtuar nga territori doganor i një vendi, ku kryhen një sërë aktivitetesh ekonomike, si prodhim, magazinim apo shërbime transporti. Zona e Lirë në Portin e Tivarit, prej vitesh, është cilësuar si vend i kontrabandës së cigareve, përmasat e të cilit janë vënë në dukje më shprehimisht nga zyrtarët britanikë. Vetëm përmes Portit të Tivarit, çdo vit, kontrabandohen mbi dy miliardë cigare, që arrijnë në tregjet evropiane, ka deklaruar në mars të vitit 2022 ambasadorja e atëhershme britanike në Mal të Zi, Karen Maddox. Sipas saj, vlerësimet kanë treguar se kontrabanda e cigareve u kushton ekonomive të Ballkanit Perëndimor më shumë se 300 milionë euro të ardhura të humbura në vit. Në vitin 2022, në Zonën e Lirë u ndalua ruajtja e cigareve. Pas një konfiskimi të madh të cigareve në Zonën e Lirë, në maj të atij viti, kryeministri i atëhershëm i Malit të Zi, Dritan Abazoviq, tha se kontrabanda e cigareve në këtë vend është klinikisht e vdekur. Në një deklaratë dhënë Radios Evropa e Lirë thuhet se ambasada “është e shqetësuar në lidhje me rishfaqjen e mundshme të kontrabandës së duhanit në Mal të Zi”. “Kjo nënvizon nevojën urgjente për të gjithë aktorët, përfshirë Qeverinë e Malit të Zi, autoritetet e zbatimit të ligjit dhe partnerët ndërkombëtarë, që t’i trajtojnë të gjitha dobësitë që i shfrytëzojnë grupet e organizuara kriminale”, thuhet në deklaratë. Në ambasadë besojnë se vetëm një qasje sistematike mund t’i zbusë “këto incidente të përsëritura të sigurisë” në Portin e Tivarit. “Andaj, ne i bëjmë thirrje Qeverisë që ta ketë prioritet miratimin e Ligjit të ri për Zonat e Lira në muajt në vazhdim, si dhe t’i shqyrtojë iniciativat për rritjen e pranisë së doganierëve dhe të policëve në Portin e Tivarit”, thuhet në deklaratë. Po sipas saj, Qeveria britanike bashkëpunon me Malin e Zi për të luftuar kontrabandën e cigareve, duke përfshirë sigurimin e pajisjeve dhe trajnimeve për zyrtarët në porte, aeroporte dhe kufij. (marrëme shkurtime nga REL)",https://kohajone.com/aktualitet/1-5-e-cigare-kontrabande-ne-be-vjen-nga-mali-i-zi-vetem-ish-kryeministri-shqiptar-dritan-abazoviq-e-ngriu-portin-e-tivarit/,Economy,
644,Plot 267 miliardë euro i kanë kushtuar kompanive gjermane krimi kibernetik,"Krimi kibernetik dhe aktet e tjera të sabotimit u kanë kushtuar kompanive gjermane rreth 267 miliardë euro (298 miliardë dollarë) vitin e kaluar, 29% më shumë se një vit më parë, sipas sondazhit të fundit. Shoqata e industrisë Bitkom anketoi rreth 1000 kompani nga të gjithë sektorët dhe zbuloi se 90% e tyre presin më shumë sulme kibernetike në 12 muajt e ardhshëm, ndërsa 10% e mbetur presin të njëjtin nivel sulmesh. Rreth 70% e kompanive që ishin në shënjestër fajësuan krimin e organizuar për sulmet, ndërsa 81% e kompanive raportuan vjedhje të të dhënave, duke përfshirë të dhënat e klientëve, të dhënat e aksesit e fjalëkalimet, si dhe patentat. Rreth 45% e kompanive thanë se ia hidhnin fajin Kinës për të paktën një sulm, nga 42% në vitin e kaluar. Sulmet në rrjet për të cilat pretendohej se ishte përgjegjëse  Rusia renditen në vendin e dytë me 39%. “Situata e kërcënimit për ekonominë gjermane po përkeqësohet,” tha në një deklaratë presidenti i Bitkom, duke shtuar se kompanitë duhet të rrisin masat mbrojtëse. Rritja e sulmeve ka bërë që kompanitë të ndajnë 17% të buxhetit të tyre të IT për sigurinë dixhitale, nga 14% vitin e kaluar, por vetëm 37% thanë se kishin një plan urgjent për të reaguar ndaj incidenteve të sigurisë në zinxhirin e tyre të furnizimit. Disa muaj më parë, Gjermania akuzoi Rusinë se kishte nisur sulme kibernetike kundër kompanive të mbrojtjes dhe hapësirës ajrore, si dhe anëtarëve të Partisë Social Demokrate në pushtet, për shkak të mbështetjes së Berlinit për Ukrainën. Kristi Ceta/SCAN",https://kohajone.com/aktualitet/plot-267-miliarde-euro-i-kane-kushtuar-kompanive-gjermane-krimi-kibernetik/,Economy,
645,"Ndërtimet vijojnë, kryeson Tirana me sipërfaqet më të mëdha të lejeve të dhëna","Ndërtimet e reja do të vijojnë edhe më tej bazuar në shtimin e sipërfaqeve të lejeve të dhëna edhe në 3 mujorin e dytë të vitit. Instituti i Statistikave bën të ditur se për periudhën prill-qershor janë dhënë 354 leje me një sipërfaqe totale 844.137 m2. Janë ndërtesat për banim ato të cilat zënë edhe përqindjen më të lartë të lejeve me 70.7%, pjesën më të madhe të të cilave e zënë ato me më shumë se 3 kate ose ndërtesa për komunitetet. Në ndërtesa jorezidenciale të cilat zënë 18% të totalit përfshijnë lejet për hotelet, ndërtesat tregtare industriale por dhe zyrat. Por edhe punimet inxhinierike kryesisht tek linjat e ujësjellësve. Ndalur sipas qarqeve, Tirana kryesor në lejet e ndërtimit por dhe sipërfaqeve. Sipërfaqet e lejeve për ndërtesat e reja arritën në 667 mijë metër katror, një dyfishim krahasuar me prill-qershor 2023. Pasuar më tej nga Durrësi, Vlora, Elbasani.",https://kohajone.com/aktualitet/ndertimet-vijojne-kryeson-tirana-me-siperfaqet-me-te-medha-te-lejeve-te-dhena/,Economy,
646,"Sa vlerësohet puna? Një orë paguhet mesatarisht 3,6 euro, të fundit pas Kosovës","Me gjithë zhurmën e madhe për ”pagë mesatare 900 euro”, një orë punë në Shqipëri vlerësohet gjithashtu më pak se në çdo vend tjetër të Ballkanit Perëndimor me përjashtim të Kosovës. Pagesa e një ore pune shkon në raport të drejtë me pagën mesatare. Në kontinentin Europian, Luksemburgu është shteti me pagën mesatare më të lartë, gati 6 mijë e 300 euro. Me të dhënat të përditësuara deri në fund të marsit, Shqipëria rezulton shteti me pakën mesatare më të ulët në Rajon, duke lënë pas vetëm Kosovën. Në pozicion të njëjtë Shqipëria renditet edhe në drejtim të pagës minimale e cila përllogaritet në 400 euro, duke lënë pas Kosovën me rriten e fundit e çoi atë në 350 euro. Të dhënat nga Instituti i Statistikave tregojnë se veçse anemike, rritja e pagës mesatare po shoqërohet nga një thellim i hendekut mes shtetit dhe privat. Në harkun e muajve janar-mars paga mesatare në administratën publike ishte gati 85 mijë lekë, mbi 16 mijë lekë apo 19 për qind më e lartë se në privat. Hendeqet ndërkohë janë thelluar edhe mes asaj që të punësuarit marrin në profesione të ndryshme. Sipas INSTAT punonjësit e bankave dhe ata të kompanive të sigurimit patën pagën mesatare më të lartë në harkun e muajve janar-mars me gati 134 mijë lekë, ndjekur nga të kualifikuarit në teknologji-informacioni me 110 mijë e 364 lekë.",https://kohajone.com/aktualitet/sa-vleresohet-puna-nje-ore-paguhet-mesatarisht-36-euro-te-fundit-pas-kosoves/,Economy,
647,"Plakja, 33% e familjeve kanë një anëtar mbi 65 vjeç","Përqindja e familjeve në Shqipëri me të moshuar (65+) i kalon ato me fëmijë të vegjël (0-6 vjeç), që tregon një prevalencë më të madhe të përgjegjësive të kujdesit për të moshuarit. Konkretisht, 32.9 për qind e popullsisë banon me një të moshuar të rritur të moshës 65 vjeç e lart, krahasuar me 11 për qind që jetojnë me fëmijë të vegjël të moshës 0-6 vjeç, vë në dukje Banka Botërore në një raport të fundit për barazinë gjinore në vendin tonë. Prania e të moshuarve në familje mund të rrisë përkujdesjen për anëtarët e tjerë të familjes, sidomos me kujdesin ndaj fëmijëve, por ndërkohë do të shtojë nevojat për kujdes ndaj moshës së tretë. Sipas Anketës Jeta në Tranzicion (LITS) 10 për qind e familjeve shqiptare kërkojnë kujdes për fëmijët dhe një përqindje e ngjashme kërkon kujdes për të moshuarit. Në Shqipëri anëtarët e familjes janë burimi kryesor i ofrimit të kujdesit. Nevojat për kujdes plotësohen më së shumti nga anëtarët e tjerë të familjes dhe jo nga institucionet apo burime të kujdesit (të tilla si dado, të afërm ose miq). Edhe pse kujdesi institucional është më i zakonshëm për fëmijët e moshës 4-6 vjeç (82 për qind), përdorimi i tij zvogëlohet për fëmijët më të vegjël (0-3 vjeç) dhe për të moshuarit (përkatësisht 46 për qind dhe 22 %). Ndër arsyet më të zakonshme të mospërdorimit të ambienteve të kujdesit për fëmijët është mbështetja tek anëtarët e familjes dhe shqetësimet për cilësinë e shërbimit. Në Shqipëri ende dominon modeli që gjyshërit të kujdesen për nipërit. Cilësia e shërbimeve të kujdesit ndaj fëmijëve të ofruara në Shqipëri është (vlerësuar me 6.2) relativisht e ngjashme me atë të BE-së (vlerësuar në 6.7). Nga ana tjetër aksesi në kujdesin afatgjatë për të moshuarit në Shqipëri është i kufizuar, pavarësisht nga një rritje kërkesës për këtë shërbim. Sipas Organizatës Ndërkombëtare të Punës (ILO), 91 për qind e të moshuarve shqiptarë kërkojnë kujdes afatgjatë, por më pak se 2 për qind marrin kujdes formal. Pandemia e COVID-19 e ka intensifikuar më tej këtë problematikë, duke vendosur një barrë shtesë për gratë për sa i përket aktiviteteve të kujdesit të papaguar dhe punës shtëpiake. Mbyllja e shkollave dhe çerdheve, së bashku me praninë e anëtarëve të moshuar në shtëpi gjatë pandemisë, kontribuuan në një rritje të pjesëmarrjes së grave në aktivitetet e kujdesit të papaguar dhe në punët shtëpiake. Për rrjedhojë, 76 për qind e femrave raportuan rritje të kohës së shpenzuar për punë të papaguar në shtëpi, krahasuar me 66 për qind e meshkujve. Në mënyrë të ngjashme, 72 për qind e grave raportuan rritje të kohës së shpenzuar për të papaguar aktivitetet e kujdesit, në dallim nga 62 për qind e meshkujve. Gjatë gjithë pandemisë COVID-19, gratë mbetën kontribuuesit kryesorë për punët e shtëpisë. Një përqindje më e vogël e grave raportuan se kishin marrë mbështetje nga partnerët e tyre për punët e shtëpisë sesa nga meshkujt. Konkretisht, vetëm 46 për qind e gratë morën mbështetje, krahasuar me shifrën më të lartë prej 67 për qind të burrave. Ndarja në bazë gjinore e përgjegjësive të kujdesit ndikon ndjeshëm pjesëmarrjen ekonomike e grave në Shqipëri. Normat shoqërore shpesh diktojnë që gratë të mbajnë një barrë jo-proporcionale të kujdesit, duke kufizuar aftësinë e tyre për t’u përfshirë në punë me pagesë ose punë me orë më të gjata. Puna e madhe e kujdesit të papaguar e grave i lë ato të varfra, duke penguar arritjet e tyre arsimore, mundësitë e punësimit etj./Monitor",https://kohajone.com/aktualitet/plakja-33-e-familjeve-kane-nje-anetar-mbi-65-vjec/,Economy,
648,Generation Next përfaqëson denjësisht Shqipërinë në Festivalin Evropian të Shkencës,"Projekti Generation Next i Fondacionit Vodafone ka qenë i rëndësishëm në zhvillimin e aftësive digjitale te nxënësit dhe studentët. Falë këtij projekti, nxënësit dhe mësuesja Valentina Ismaili janë fuqizuar drejt zgjidhjeve inovative dhe projektimit të një ardhmeje më të mirë përmes teknologjisë. Fondacioni Vodafone në Shqipëri është krenar të mbështesë iniciativat që nxisin inovacionin dhe aftësitë digjitale, duke kontribuar në zhvillimin e liderëve të ardhshëm në STEM. Falë kësaj nisme, shkolla 9 vjeçare “Sulë Harri” në Elbasan, fituese e fazës së parë të STEM (Shkencë, Teknologji, Inxhinieri, Matematikë), programi i gjeneratës së re digjitale në Shqipëri i Fondacionit Vodafone në Shqipëri e Ministrisë së Arsimit dhe Sportit, ka qenë një ndër tre shkollat që kanë përfaqësuar denjësisht Shqipërinë në Festivalin e 13-të Evropian “Science on Stage Europe”, që u mbajt më 12-15 Gusht 2024, në Finlandë. Ky festival bëri bashkë 450 mësues nga shkolla fillore dhe 9-vjeçare nga e gjithë Europa, për të prezantuar projekte e ide të reja në stenda, seminare dhe sesione të dedikuara teknologjisë. Tre shkollat, gjimnazi “Zhani Ciko” Patos, Fier me mësuese Erviola Konomi, gjimnazi “Qemal Stafa”, Tiranë, me përfaqësuese mësuesen Klotilda Jaupi dhe shkolla 9-vjeçare “Sulë Harri”, Elbasan, me mësuese Valentina Ismaili, që përfaqësuan Shqipërinë në Finlandë, u përzgjodhën në Festivalin Kombëtar të Shkencës që u organizua nëntorin e vitit të kaluar në Ditën Botërore të Shkencës nga Qendra Inovative Edu Act Albania, e cila koordinon projektet e Science on Stage Europe, me mësuesit novator në STEM. Shkolla “Sulë Harri” e Elbasanit u prezantua në këtë festival me projektin “The castle´s guest house and solar system”, që gërsheton traditën dhe vlerat e qytetit me teknologjinë, një zgjidhje inovatore se si Kalaja e vjetër e Elbasanit mund të ofrojë për turistët një eksperiencë unike dhe gjithëpërfshirëse falë teknologjisë. Përzgjedhja e shkollës “Sulë Harri” në Elbasan për të qenë një nga përfaqësuesit e Shqipërisë “Science on Stage Europe”, është rezultat i sukseseve që nxënësit e kësaj shkolle, të mentoruar nga mësuesja e tyre Valentina Ismaili, kanë shenjuar gjatë trajnimeve të tyre të vazhdueshme përmes kurrikulave STEM.",https://kohajone.com/lajme/generation-next-perfaqeson-denjesisht-shqiperine-ne-festivalin-evropian-te-shkences/,Economy,
649,"Ministri i Financave: Të ardhurat rriten me 27 miliardë lekë, kush janë ministritë që do marrin më shumë para","Qeveria ka rishikuar buxhetin e shtetit për vitin 2024, kjo sipas ministrit të Financave, Petrit Malaj sepse ka pasur rezultate pozitive të ekonomisë nga mbledhja e të ardhurave. Në një deklaratë për mediat, pas përfundimit të mbledhjes së qeverisë, ministri Malaj sqaroi se “kemi rishikuar buxhetin e vitit 2024 duke rritur të ardhurat e parashikuar për këtë vit në vlerën 27 miliard lekë”. Po ashtu ministri tha se financimet janë shpërndarë mes ministrisë së Bujqësisë, e cila do të marrë 500 milionë lekë, ministria e Shëndetësisë 250 milionë lekë, ministrinë e Brendshme 1.3 miliardë lekë dhe ministria e Arsimit dhe Sportit 300 milionë lekë. “Në mbledhjen e sotme të qeverisë janë miratuar disa ndryshime sa i përket buxhetit 2024. Si rezultat i performancës pozitive të ekonomisë shqiptare kemi rishikuar buxhetin e vitit 2024 duke rritur të ardhurat e parashikuar për këtë vit në vlerën 27 miliard lekë. Këtu të ardhura shtesë do të shpërndahen në ato sektorë që kanë ndikim të lartë në jetën sociale dhe në sektorët që kontribuojnë në zhvillimin ekonomik të vendit Kemi rritur financimet për ministrin e Bujqësisë me 500 mln lekë për të mbështetur skema e granteve të fermerëve. Kemi rritur financimin shtesë në masën 250 mln lekë për ministrinë e Shëndetësisë për të financiar projektet të shërbimit të kujdesit parësor dhe dytësor. Kemi rritur financimin për ministrinë e Brendshme në vlerën 1.3 mld lekë, për kompensimin ushqimor të policisë, krahas orëve shtesë të punës si dhe kemi rritur fondet për ministrin e Arsimit dhe Sportit në vlerën 300 mln leke për shpërblimin e sportistëve që kanë arritur rezultate të mira. Do vijohet të financohet në infrastrukturën kombëtare, lokale dhe rurale dhe në atë infrastrukturë që do luajë rol kyç në zhvillimin ekonomik të vendit”, tha ministri i Financave Petrit Malaj.",https://kohajone.com/aktualitet/ministri-i-financave-te-ardhurat-rriten-me-27-miliarde-leke-kush-jane-ministrite-qe-do-marrin-me-shume-para/,Economy,
650,"Ministrja e Bujqësisë, Anila Denaj: 23.5 milionë fidanë të certifikuar, më shumë siguri në zinxhirin ushqimor","Enti Shtetëror i Farave dhe Fidanëve së bashku me prodhuesit e fidanëve perimorë, kanë rritur sasinë e materialit mbjellës shumëzues bimor të certifikuar. Ministrja e Bujqësisë dhe Zhvillimit Rural, Anila Denaj bëri të ditur se gjatë periudhës janar-korrik 20234 Enti i Farave dhe Fidanëve ka certifikuar 23 569 100 fidanë. “35% më shumë fidanë të certikuar gjatë janar-korrik 2024 krahasuar me një vit më parë”, tha Denaj. Ministrja theksoi se, certifikimi i farave dhe fidanëve është me rëndësi në zinxhirin e sigurisë ushqimore, duke garantuar produkt final me cilësi të lartë, për shëndetin e konsumatorëve. “Nëpërmjet certifikimit, sigurojmë fermerët për cilësinë e prodhimeve të tyre, eliminojmë riskun e dëmeve në vjelje dhe korrje dhe japim një vulë sigurie që i hap rrugën prodhimit bujqësor shqiptar drejt tregjeve evropiane me vlerë më të lartë, duke sjellë më shumë fitim për fermerin”, tha ajo.",https://kohajone.com/aktualitet/ministrja-e-bujqesise-anila-denaj-23-5-milione-fidane-te-certifikuar-me-shume-siguri-ne-zinxhirin-ushqimor/,Economy,
651,"925 mijë makina në rrugë çdo ditë, qeveria Rama synon që të rrisë përdorimin e biokarburanteve","Më shumë se 925 mijë automjete lëvizin çdo ditë në rrugët e Shqipërisë. Pjesa më e madhe e tyre djegin naftë, rreth 17 për qind benzinë dhe pjesa tjetër punojnë me gaz apo energji elektrike. Transporti vlerësohet si kontribuuesi kryesor i ndotjes së ajrit në vend. ”Transporti është përgjegjës për shkarkimin e 3.3 milionë ndotje në ajër çdo vit. Ky është problemi më i madh i ndotjes në vend. Transporti publik zë një pjesë të konsiderueshme në djegien e karburanteve, duke u vlerësuar si kontribuuesi më i madh i CO2 në vend”, thotë për A2 CNN Rodion Gjoka, ekspert për mjedisin. Një draft-ligj i hartuar nga Ministria e Infrastrukturës dhe Energjisë, hedhur për konsultim publik synon të nxisë përdorimin e biokarburanteve në vend, veçanërisht në transportin publik. Qeveria synon që të rrisë përdorimin e biokarburanteve me 1 për qind çdo vit për të arritur në fund të 2030 gradualisht në 7 për qind. ”Shqipëria është e angazhuar në kuadër të Acquis të plotësojë Objektivin kombëtar për Energjinë e Rinovueshme. Sasia minimale vjetore në treg e biokarburanteve dhe e lëndëve të tjera djegëse, të rinovueshme, për transport, të cilat plotësojnë kriteret e qëndrueshmërisë në përputhje me nenin 6 të këtij ligji”, thotë Gjoka.",https://kohajone.com/aktualitet/925-mije-makina-ne-rruge-cdo-dite-qeveria-rama-synon-qe-te-rrise-perdorimin-e-biokarburanteve/,Economy,
652,"Shqipëri, fermerët e vegjël përballë emigracionit dhe çmimeve të ulëta","Në Shqipëri ekzistojnë rreth 350 mijë ferma bujqësore, ku gati 160 mijë prej tyre kanë më pak se 1 hektarë tokë bujqësore, treguesi ky më i ulët në rajon. Fermerët e vegjël po përballen me vështirësi për shkak të mungesës së fuqisë punëtore, por edhe çmimeve të ulëta të prodhimeve të tyre në treg. 70-vjeçari Ahmet Sulejmani është një nga fermerët në Anë të Malit, në Shkodër, i njohur për prodhimet bujqësore por edhe pasionin me të cilin ai punon në fermën e tij të vogël, e cila gjendet pranë kufirit me Malin e Zi. Ahmeti i tha Zërit të Amerikës se këtë vit mbolli në fermë të gjitha llojet e perimeve, por në fund mbeti i pakënaqur pasi nuk arriti të shesë të gjithë prodhimin. “Këtë vit punuam më shumë, por fituam më pak. Kjo ishte befasi. Edhe po të punosh, i gjithë malli shkon dëm. Shitet, por tregtari abuzon në mënyrë të pashembullt. E marrin bostanin krejt lirë. Nuk ke bostan sot në Shkodër nën 20 lekë kilogrami, ndërsa ne na e merr me 3-4 lekë. A ka interes të punosh tokën?”, tregon ai. Ana e Malit përfshihet në zonën e Nën Shkodrës, një nga zonat me traditë në prodhimin e misrit, por edhe të perimeve. Ajo është goditur vitet e fundit nga përmbytjet e njëpasnjëshme, që kanë dëmtuar prodhimin bujqësor, por edhe ekonominë e mijëra banorëve të kësaj zone. “Unë nuk jam përfaqësues i Anës së Malit. Jam banor i kësaj zone. Por, them me bindje se Ana e Malit është një nga zonat më të shkatërruara. Nuk ka ujë për të vaditur tokat, ndaj tokat janë tharë. Ka ardhur një eskavator, i cili ka hapur një kanal aty dhe ka ikur. Po kush prej fshatarëve apo fermerëve është në gjendje për të pastruar kanalet?”, thotë ai. Si pjesa më e madhe e banorëve të Anës së Malit edhe Ahmeti e ka tokën e trashëguar. Në Shqipëri sektori bujqësor kontribuon në një të pestën e ekonomisë së vendit, por ka copëzimin më të lartë të tokës në krahasim me vendet e rajonit. Në të gjithë vendin numërohen më shumë se 350 mijë ferma të ngjashme me atë të fermerit Ahmet Sulejmani, nga të cilat, gati 160 mijë janë më pak se 1 hektar tokë bujqësore. Fermeri Sulejmani ka më pak se 1 hektar tokë bujqësore, të cilën e ka të trashëguar. Ai thotë se këtë sipërfaqe e përballon, por nuk ka mundësi që të zgjerohet. Edhe subvencionimi i naftës nga shteti, me aq sa na jepet, thotë ai, nuk u del asgjë dhe nuk jepet në kohën e duhur. Megjithëse bujqësia është një nga sektorët prioritar në ekonominë e Shqipërisë, fermeri Ahmet Sulejmani thotë se nga viti në vit ajo po kthehet në një profesion për pensionistët, pasi të rinjtë po largohen dhe, as pushteti qendror dhe as ai vendor, nuk kanë ndonjë ide si të ndryshojnë situatën. “Nuk ka asnjë ide, as pushteti lokal as ai qendror, për njerëzit e tokës. Unë jam 70 vjeç. Në këtë moshë, edhe afër kësaj moshe, punojnë sot në bujqësi. Të rinj nuk ke as një përqind. Dhe shteti nuk ka asnjë ide si të na favorizojnë ne, të na japin pak gjallëri. Se 10 mijë lek pension kam unë dhe nesër më duhet të paguaj 50 mijë lekë taksa në bashki”, thotë ai. Jeta në fshatin Ana e Malit është e ngjashme me atë të dhjetëra fshatrave të Shkodrës, ku një pjesë e banorëve largohen drejt emigracionit apo në qytet. Braktisja e fshatit është edhe dhimbja më e madhe për një fermer si Ahmet Sulejmanin, që jetën ja ka kushtuar tokës dhe fshatit. Zëri i Amerikës",https://kohajone.com/aktualitet/shqiperi-fermeret-e-vegjel-perballe-emigracionit-dhe-cmimeve-te-uleta/,Economy,
653,"Ujësjellësit që po financohen – Raporti: Investimet në sektor zënë 21.1% të shpenzimeve kapitale, përfshijnë 23 projekte","Pas rrugëve, investimet në ujësjellës dhe kanalizime zënë peshën e dytë kryesore të shpenzimeve kapitale në buxhetin e Ministrisë së Infrastruktrës dhe Energjisë, me 21.1% të totalit. Ndërkohë që, raporti i monitorimit të buxhetit për 4 – mujorin e parë të vitit, i publikuar pak javë më parë, liston projektet proritare ku është përqëndruar shpenzimi i parave. Referuar dokumentit, në total janë 23 projekte që janë financuar në periudhën janar – prill, nga të cilët 19 janë me financim të brendshëm dhe 4 të tjerë me financim të huaj. Infrastruktura Bashkiake, III, IV, V; Programi Kombëtar i Modernizimit të Sektorit të Ujësjellës Kanalizimeve; rikonstruksioni i rrjetit të brendshëm për ujësjellësin e Bashkisë Durrës dhe projekti i kanalizimeve Tirana e Madhe janë 4 projektet me financim të huaj që janë pjesë e listës së publikuar nga MIE. Ndërkohë që, sa i takon projekteve me financim të brendshëm projektet përfshijnë kryesisht ndërhyrje për furnizimin me ujë në zonat rurale të vendit, teksa disa prej tyre përfshijnë edhe zonat bregdetare. Furnizimi me ujë në zonat bregdetare Plazhi i Gjeneralit – Bardhor – Karpen – Synej, Bashkia Kavajë është një prej këtyre projekteve. Po ashtu, një tjetër projekt i financuar që prek zonat bregdetare është ujësjellësi i zonës së Ujit të Ftohtë dhe Lungomares, Rrapi Uji i Ftohtë – Shkolla e Marinës, në Vlorë. Pjesë e listës që projekteve të financuar në pjesën e parë të vitit është edhe ndërtimi dhe sistemimi i kanalizime dhe impiantit të trajtimit të ujrave të ndotur Bulqizë; rikonstruksion i ujësjellësit në rrugët Kongresi i Përmetit, J. Dyli dhe Haxhire, Elbasan; rikonstruksion i ujësjellësit në 15 fshatrat e njësisë Administrative Novoselë, etj. Projekte me financim të brendshëm ✓ Ndërtim sistemim kanalizime dhe impianti i trajtimit të ujrave të ndotur Bulqizë; ✓ Ndërtim i rrjetit të kanalizimeve të ujërave të zeza KUZ, fshatrat Gjoricë e Sipërme dhe Gjoricë e Poshtme Njësia Administrative Gjoricë; ✓ Ndërtim i linjës kryesore të ujësjellësit dhe rrjetit shpërndarës për fshatrat e njësisë administrative Xibër, Bashkia Klos; ✓ Ndërtim ujësjellësi Rajonal nga burimet e Përroit të Lopës dhe Gurrave të Ketës, Faza I; ✓ Ndërtim rrjeti kryesor furnizimi me ujë i fshatrave të Njësisë Administrative Maqellarë dhe rrjeti shpërndarës fshati Kërçisht i Sipërm; ✓ Ndërtim i linjës së furnizimit me ujë të pijshem Gurra e Epërme-Luzni-Peshkopi; ✓ Furnizimi me ujë të pijshëm për fshatrat Brezhdan dhe Ushtëlencë, nj.A.Qëndër Tomin, Faza II; ✓ Ndërtim i Ujësjellësit Rajonal për njësinë administrative Golaj, për fshatrat Dobrune, Qarr i vogël, Golaj, Nikoliq dhe Vlahen,Bashkia Has; ✓ Furnizimi me ujë i zones Mjede dhe Shelqet, Bashkia Vau i Dejës, Bashkia Vau i Dejës; ✓ Rikonstruksion i ujësjellësit në 15 fshatrat e njësisë Administrative Novoselë; ✓ Ujësjellesi-Zona e Ujit të Ftohtë dhe Lungomares, Rrapi Uji i Ftohtë–Shkolla e Marinës; ✓ Përmirësime të sistemit me ujë në lagjet ish-fabrika e Çimentos-Partizani-Karabash dhe rindërtimi I ujësjellësit në Babicë të vogël, njësia administrative Qendër Vlorë; ✓ Rikonstruksioni i Ujësjellësit Gose; ✓ Rikonstruksion i magjistralit kryesor dhe rrjetit të ujësjellësave të fshatrave Lekaj, Harizaj, Kryeluzaj, Zambisht, Okshtun dhe Munshnik të njësisë admnistrative Lekaj; ✓ Furnizimi në zonat bregdetare, Plazhi i Gjeneralit – Bardhor – Karpen – Synej, Bashkia Kavajë -Varianti I; ✓ Rikonstruksioni i rrjetit të ujësjëllësit në fshatin Shënavlash, njësia administrative, Rrazhbull; ✓ Rikonstruksion i ujësjellësit, rruga Kongresi i Përmetit, (NSHU), J.Dyli, Haxhire, Elbasan; linja kryesore STP -Byshek-depo Mlize, Shushicë; linja kryesore stp Bujqës- depo Mjekës; ✓ Ndërtim ujësjellësi rajonal Cerrave&Dardhas – Burimet e Gurrasit; ✓ Ujësjellësi i Mokrës Faza e II-të. Projekte me financim të huaj ✓ Infrastruktura Bashkiake, III, IV, V; ✓ Programi Kombëtar i Modernizimit të Sektorit të Ujësjellës Kanalizimeve; ✓ Projekti i rikonstruksionit të rrjetit të brendshëm për ujësjellësin e Bashkisë Durrës; ✓ Projekti i kanalizimeve Tirana e Madhe Ola Mitre / SCAN",https://kohajone.com/aktualitet/ujesjellesit-qe-po-financohen-raporti-investimet-ne-sektor-zene-21-1-te-shpenzimeve-kapitale-perfshijne-23-projekte/,Economy,
654,Italianët “pushtojnë” klinikat private shqiptare për operacione plastike,"Deri në 60% e klinikave shqiptare janë të mbushura me shtetas të huaj që bëjnë operacione plastike në Shqipëri. Me çmime gati tre herë më të lira sesa në Europë, cilësi të lartë dhe ambiente moderne, Shqipëria vijon të tërheqë pacientë nga e gjithë bota, veçanërisht ata nga Italia. Në muajin korrik është ulur kërkesa për ndërhyrje nga vendasit. Tregu i kirurgjisë plastike vijon të ketë rritje edhe për këtë vit, për shkak të kërkesës së lartë nga shtetasit e huaj, veçanërisht italianë dhe emigrantët. Të joshur nga çmimet gati tre herë më të lira sesa në vendet e tyre dhe rritja e cilësisë, drejtuesit e klinikave më të mëdha për ndërhyrjet kirurgjikale dhe trajtimet estetike pohojnë se kërkesa është shtuar krahasuar me vjet. Edhe për këtë verë, kërkesa kryesohet nga shtetasit e huaj, veçanërisht italianët dhe emigrantët. Skerdilajd Faria, themeluesi dhe CEO i “KEIT Day Hospital”, një ndër më të mëdhatë për ndërhyrjet kirurgjikale në vend, pohoi se deri në 60% e kërkesës aktuale për operacione plastike kryesohet nga shtetas të huaj dhe emigrantë. Pjesën më të madhe të kërkesës nga shtetasit e huaj, sipas tij, e zënë italianët. Z. Faria pohon se tendenca në rritje e shpërndarjes së markësKEIT është ndikuar edhe nga kronikat në mediat italiane rreth turizmit estetik të pacientëve italianëqë bëjnë ndërhyrje në Shqipëri. Çmimet më të lira se në Itali dhe rritja e lartë e cilësisë së shërbimit, janë ndër faktorët kryesorë që kanë ndikuar pozitivisht te shtimi i kërkesës. “Nëse vite më parë, shtetasit e huaj italianë apo emigrantët informoheshin për një ndërhyrje që bënin te ne nga njëri-tjetri, tashmë, mediat e huaja italiane, çdo vit bëjnë emisione apo kronika për rezultatet e ndërhyrjeve të realizuara nga stafi ynë, ku përfshihen me dhjetëra kirurgë estetikë e ORL italianë”. Të ardhurat e kompanisë “Sombrero sh.p.k.” e njohur si klinika KEIT, ndër më të mëdhatë e tregut të kirurgjisë plastike në vend, në vitin 2023, sipas të dhënave të QKB, arritën në 974 mln lekë. Krahasuar me 2022, të ardhurat e kompanisë u rritën me 8%. Fitimet e kompanisë janë rreth 360 mln lekë për 2023, apo rreth 17% më pak se në 2022. Rritet kërkesa për operacione plastike nga të huajt, ulet nga vendasit Doktoreshë Lida Hoxha, ish-CEO e klinikës “Dermolife”, tashmë themeluese prej mbi një viti e “Trita Hospital Albania”, një strukturë spitalore e mirëfilltë, me një gamë shërbimesh mjekësore dhe ndërhyrje kirurgjikale për një sërë patologjish, përfshirë edhe repartin e posaçëm të ndërhyrjeve estetike, tha se krahasuar me vjet, kërkesa është 30% me rritje, si nga pjesa e pacientëve shqiptarë, ashtu edhe të huaj. “Nga pacientët e huaj, dominojnë ata italianë. Mbi 50% e tyre janë nga Italia. Krahasuar me vjet, kërkesa nga shtetasit italianë është dyfishuar, veçanërisht nga meshkujt. Ndërhyrjet më të preferuara janë ato për trajtimin e obezitetit, si nëpërmjet vendosjes së banonit dhe operacionit për ngushtimin e stomakut. Për arsye shëndetësore, kjo lloj ndërhyrje në Itali rimbursohet nga shteti, por për shmangien e listë-pritjes, shumë italianë zgjedhin që këtë lloj ndërhyrje posaçërisht ta kryejnë pranë spitalit tonë”, thotë zonja Hoxha. Kostandin Balloma, CEO i klinikës “Luis Medical Center”, tha se kërkesa sivjet është në rritje për shtetasit e huaj dhe në rënie me 30% nga vendasit, veçanërisht për muajin korrik. “Aktualisht po punojnë më tepër me shtetas të huaj nga SHBA, Kopenhagën, Gjermani apo Zvicër. Rritje të kërkesës ka veçanërisht nga shtetasit italianë. Teksa kërkesa nga vendasit në muajin korrik është me rënie, një tendencë që ndodh çdo vit për shkak të periudhës së pushimeve. Mbështetur nga prenotimet për muajin gusht, kërkesa është në rritje si nga të huajt, emigrantët dhe vendasit”, pohon z. Balloma. Ndërsa Lida Hoxha, CEO e “Trita Hospital Albania”, thotë se kërkesa e vendasve këtë vit është në rritje, e ndikuar nga gama më e gjerë e shërbimeve të ofruara, por edhe pasi vendasit janë gjithnjë e më të informuar për llojet e ndërhyrjeve që mund të përmirësojnë pamjen e tyre estetike. “Nëse në fillim, dikush shikonte komshiun që kishte bërë një operacion plastik apo dëgjonte nga dikush tjetër apo e lexonte në internet, tashmë të gjitha grupmoshat e popullsisë vendase janë shumë të mirinformuara për ndërhyrjet estetike. Një zonjë nga provinca tashmë e di shumë mirë se çfarë do të bëjë me trupin e vet. Njohuritë e saj për këtë fushë janë po aq të avancuara sa të një zonje që jeton në Tiranë apo në cilindo kryeqytet të Europës”. Pse të huajt zgjedhin klinikat private shqiptare Çmimet gati tre herë më të ulëta sesa në vendet europiane, rritja e cilësisë së shërbimit prej investimit në aparatura, punësimi në rritje i mjekëve të huaj, si dhe klinika me kushte moderne mbeten ndër arsyet kryesore pse Shqipëria është kthyer në oaz të të huajve për ndërhyrje estetike. “Në Itali, ndërhyrja kirurgjikale për rimodelimin e hundës kushton 6 mijë euro, ndërsa në Shqipëri arrin në maksimumi 2 mijë euro. Përveç kësaj, pacientëve u ofrohet akomodimi në hotele, transporti nga aeroporti. Pra një model i mirëfilltë gjithëpërfshirës me akomodim, transport për pacientët që kryejnë ndërhyrje kirurgjikale estetike. Për këtë arsye, në Shqipëri është rritur kërkesa nga të huajt, veçanërisht nga italianët”, thotë z. Balloma. Të njëjtat arsye pohon edhe Lida Hoxha, CEO e “Trita Hospital Albania”. “Edhe unë po të isha në vendin e italianëve apo shtetasve të tjerë të huaj, do të preferoja ta zgjidhja Shqipërinë për ndërhyrje kirurgjikale. Strukturat janë moderne dhe aparaturat janë të fjalës së fundit. Teksa çmimet janë shumë herë më të ulëta dhe më se të favorshme krahasuar me Italinë apo vende të tjera të Europës. Ndërsa marketingu në rrjetet sociale nuk na ka ndihmuar aq sa ne pretendojmë për rritjen e fluksit të pacientëve të huaj”, nënvizon ajo. Përveç çmimeve më të lira, faktorë të tjerë që po ndikojnë te revolucioni i tregut janë reklamat në rrjetet sociale, veçanërisht nga blogerët e huaj që iu nënshtrohen vetë operacioneve estetike në Shqipëri, ofrimi i shërbimit sipas modelit “all incluzive” dhe rritja e cilësisë dhe profesionalizimit, me punësime të mjekëve të huaj. Në shumë prej klinikave, pas një vëzhgimi të “Monitor”, konstatuam se ofronin ambiente luksoze për qëndrimin e pacientëve dhe aparatura të fjalës së fundit për kryerjen e ndërhyrjeve kirurgjikale. Dhomat janë të mobiluara me stil dhe kushte shumë të mira higjieno-sanitare për të përjashtuar marrjen e infeksioneve deri te thirrja e infermierëve për shërbim nëpërmjet orëve inteligjente që iu vendoseshin pacientëve. Madje për akomodimin e pacientëve, përveç ofrimit të hotelit kundrejt pagesës deri në 60 euro nata, shumë klinika vinin në dispozicion të tyre si investim shtesë edhe apartamente për rastet kur pacientët shoqërohen nga familjarët. Dorina Azo / Monitor",https://kohajone.com/aktualitet/italianet-pushtojne-klinikat-private-shqiptare-per-operacione-plastike/,Economy,
655,"Përparësi Tiranë-Ndroq-Plepa, në dy vitet që vijnë do të ndërtohen 13 akse rrugore dhe janë 3 hekurudha","Nga Tiranë-Ndroq-Plepa te rruga e lashtë e karvanit Vlorë-Berat-Voskopojë-Korçë, bashkë me rehabilitim e aksit Fier-Kthesa e Patosit-Fratar dhe zgjerimin e segmentit ”Milot-Rrëshen në Rrugën e Kombit”. Janë këto disa nga projektet infrastrukturore që pritet të marrin jetë në dy vitet në vijim. Me një vlerë që tejkalon shumën e 500 milionë eurove, veprat e tjera infrastrukturore që pritet të financohen përfshijnë zgjerimin e autostradës Tiranë-Durrës, ndërtimin e Bypass-it të Gjirokastrës në korridorin Adriatiko-Jonian apo aksin Gjirokastër-Kakavijë. Deri në fund të vitit 2027 pritet të nisa puna edhe për akset Mamaliaj-Ura e Subashit; Bushtricë-Pika Doganore Poçem-Memaliaj; Muriqan-Balldren, Elbasan-Lekaj dhe Bypass-i i Sarandës. Pas garantimi të financimit, në dy vitet e ardhme prite të nisë ndërtimi i linjave hekurudhore Durrës-Prishtinë, Rrogozhinë-Pogradec dhe Vorë-Hani i Hotit. Te kjo e fundit pritet përmbylla edhe e elektrifikimit. Brenda këtij viti pritet të nisë puna edhe për ndërtimin e rrugës Berat-Ballaban. Aksi rrugor me gjatësi prej 58 kilometrash që lidh qarkun e Beratit me atë të Gjirokastrës pritet të kushtojë mbi 4.1 miliardë lekë. Për lotin e parë të punimeve janë venë në dispozicion pak më shumë se 1.9 miliardë lekë, ndërsa për atë të dytë gati 2.3 miliardë lekë. Akset rrugore, punimet për ndërtimin e së cilave planifikohet të zgjasin mbi dy vite i shërbejnë si qytetarëve shqiptarë, ashtu edhe turistëve të huaj.",https://kohajone.com/aktualitet/perparesi-tirane-ndroq-plepa-ne-dy-vitet-qe-vijne-do-te-ndertohen-13-akse-rrugore-dhe-jane-3-hekurudha/,Economy,
656,Shqipëria fiton një tjetër arbitrazh ndërkombëtar ndaj kompanisë austriake IVICOM Holding GmbH për ndërtimin e TEC-it të Korçës,"Shqipëria ka fituar një tjetër përballje në arbitrazhin ndërkombëtar me kompani të cilat kanë pasur pretendime për shkelje të kontratave nga ana e shtetit dhe në rastin konkret nga Ministria e Infrastrukturës dhe Energjisë. Kompania austriake IVICOM Holding GmbH kishte nisur në dhjetor të vitit 2021, një arbitrazh ndërkombëtar kundër Republikës së Shqipërisë pranë Institutit të Arbitrazhit të Dhomës së Tregtisë së Stokholmit (SCC), bazuar në Traktatin e Kartës së Energjisë (ECT) që mbron investimet e huaja në sektorin e energjisë. Pretendimi i kësaj kompanie ishte se Shqipëria, përmes vendimeve të Ministrisë së Infrastrukturës dhe Energjisë kishte ndërmarrë veprime diskriminuese duke shpronësuar investitorin IVICOM Holding GmbH dhe duke i shkaktuar një dëm të vlerësuar fillimisht prej 50 milionë eurosh, pretendim i cili gjatë proçesit të Arbitrazhit u reduktua përafërsisht 37 milionë euro, plus interesat e akumuluara. Investimi parashikonte ndërtimin dhe zhvillimin e një termocentrali me turbina me gaz me cikël të kombinuar 500 MW pranë qytetit të Korçës. Në 26 qershor 2024, Tribunali Ndërkombëtar i Arbitrazhit me seli në Stokholm vendosi që Republika e Shqipërisë nuk kishte shkelur asnjë rregull të Traktatit të Energjisë (ECT) dhe hodhi poshtë tërësisht pretendimet e IVICOM. Gjykata e Arbitrazhit hodhi poshtë në veçanti pretendimin e IVICOM-it se projekti i termocentralit me gaz praktikisht konsiderohej i “miratuar” që në momentin kur IVICOM mori statusin e investitorit strategjik dhe se ky status në vetvete krijonte pritshmëritë legjitime për një investitor që projekti i tij do të miratohet. Vendimi i Arbitrazhit theksoi diskrecionin e shtetit për të vendosur për projektet e mëdha infrastrukturore, duke hedhur poshtë pretendimin e IVICOM Holding GmbH se Republika e Shqipërisë e keqpërdori diskrecionin e saj për shkak të preferencave dhe lidhjeve politike. Në këtë proces të rëndësishëm arbitrazhi ndërkombëtar, Republika e Shqipërisë u përfaqësua nga Avokatura e Shtetit, e mbështetur nga ekspertët e Ministrisë së Infrastrukturës dhe Energjisë dhe e asistuar nga studio ligjore ndërkombëtare e Clifford Chance. Ky është procesi i tretë në arbitrazhin ndërkombëtar, që Qeveria Shqiptare fiton në një hark të shkurtër kohor prej disa muajsh, kundrejt kompanive të huaja dhe që lidhen me procedurat e ndjekura ngë Ministria e Infrastrukturës dhe Energjisë. Më herët janë fituar edhe çështjet e ngritura nga kompanitë Bankers Petroleum dhe Durrës Kurum Shipping. /Scantv.al/",https://kohajone.com/ekonomi/shqiperia-fiton-nje-tjeter-arbitrazh-nderkombetar-ndaj-kompanise-austriake-ivicom-holding-gmbh-per-ndertimin-e-tec-it-te-korces/,Economy,
657,"Fama e Gjergj Lucës kapërcen Adriatikun, mediaset reportazh për “Trattoria Meloni”, 120 milionë klikime në Itali","-Albert Vataj- Edhe kësaj here Gjergj Luca arriti të shndërrojë “çmenduritë” në kryelajm, skepticimin e shqiptarëve në një risi, gojët e liga e të flliga, në fuqi për të tentuar guximshëm dhe për të treguar se mirënjohja nuk është servilizëm dhe galanca nuk është përulje, por mundësi për të bërë gjëra ndryshe në një mënyrë krejt ndryshe, ashtu siç di dhe mundet t’i bëjë vetëm ai, Gjergj Luca. Kësaj here Gjergj Lucës nuk iu desh të fliste me zë të lartë apo të bërtiste, siç jemi mësuar ta dëgjojmë për çështje të ndryshme sociale, që nga punësimi dhe denigrimi i turizmit, te abuzimi me çmimet dhe cilësia e produkteve. Kësaj here ishte idea e tij madhështore dhe investimi i rrallë që folën me zë e me figurë, duke treguar se ambiciet e mëdha dhe përkushtimet me pasion, në një shpirt të pasur arrijnë të bëjnë gjëra që jo vetëm suksesin e kanë të garantuar, por edhe famën e kanë ndërkombëtare. Është fjala për investimin e fundit të Gjergj Lucës, restorantin, “Trattoria Meloni”, të cilin e ka konceptuar si një galeri fotosh të kryeministres italiane Giorgia Meloni, përmes së cilave ajo vjen në këtë komunikim artistik, me të gjithë shprehitë e portretit të saj, me gjithë impulsivitetin dhe karakterin dinamik. Meloni është një fat për Italinë në këto krizash botërore. Deri tani kjo video ka 120 milionë klikime në Itali. Ishte e natyrshme se nuk mund të kalonte e gjithë kjo pa interesimin e medias italiane, risia që Gjergj Luca solli me dedikimin e këtij restoranti për Giorgia Meloni, kryeministres italiane që implementi një nga projektet më jetike të emigrantëve shqiptarë, atë të pensioneve. Nëse televizioni italian Tg4 i ka dedikuar një reportazh kësaj befasie të bukur shqiptare, Il Messaggero, Il Mattino, etj. e kanë trajtuar këtë si një lajm, duke rrëmbyer një interesim të jashtëzakonshëm të publikut italian, dhe duke e katapultuar famën e Gjergj Lucës përtej Adriatikut. Media më prestigjioze italiane, si TGCOM24 ka udhëtuar nga Italia drejt Shëngjinit, për të qenë e pranishme në inaugurimin e këtij investimi të Kompanisë Rozafa, por edhe për t’i kushtuar një kronikë të veçantë restorantit më të ri të sipërmarrësit, Gjergj Luca, për t’u treguar italianëve dhe jo vetëm, se cilët janë shqiptarët, cili është Gjergj Luca, si ai zgjedh një mënyrë kaq origjinale për të vlerësuar, për t’i qenë mirënjohës dhe për ta konsideruar atë që ka bërë, Giorgia Meloni, atë që ka bërë Italia duke qenë një atdhe i dytë për gjysmë milion shqiptarë. “Benvenuti in Trattoria Meloni”
Il servizio del Tg4 sul ristorante albanese dedicato alla Presidente e disseminato di quadri con le sue facce pic.twitter.com/pS6ZvGhlts — Il Grande Flagello (@grande_flagello) August 21, 2024 “Trattoria Meloni” nuk është thjesht një restorant ku mund të shijoni ushqimet perfekte të detit, por është shumë më shumë. Sapo të futeni në ambientet e këtij restoranti do të ndesheni me një ekspozitë të vërtetë, pasi Luca ka vendosur që të sjellë të gjitha ngjyrat, shijet dhe jetën e kryeministres italiane, Giorgia Meloni. Në muret e “Trattoria Meloni”, varen 100 portretet e “signorina” Giorgia Melonit, të realizuara me mjeshtëri nga piktori me famë ndërkombëtare, Helidon Haliti. Çdo tablo pasqyron një pjesë të jetës së kryeministres dhe shprehitë e fytyrës së saj në momente të caktuara, të pacensuruara dhe pa “maskë”, ashtu si Meloni është. Ky investim i Kompanisë Rozafa, kjo idekoncept e sipërmarrësit Gjergj Luca, të cilën nuk e bën dot vetëm paraja, por mendja dhe shpirti i pasur i një sipërmarrësi të kurajshëm dhe vizionar, është jo vetëm një restorant, por një urë tjetër e marrëdhënieve të fqinjësisë dhe miqësisë së popullit shqiptar me popullin italian. https://www.ilmattino.it/lifestyle/persone/trattoria_meloni_albania_shengjin_ristorante_dedicato_alla_premier-8310026.html https://www.ilmessaggero.it/politica/trattoria_meloni_albania_shengjin_ristorante_dedicato_alla_premier-8310000.html",https://kohajone.com/webtv/fama-e-gjergj-luces-kapercen-adriatikun-mediaset-reportazh-per-trattoria-meloni/,Economy,
658,"Credins bank, zgjedhja e parë e shqiptarëve! Përdorimi i POS-ve, ATM-ve, kartave, janë sot alternativa e duhur për çdo klient!","Shqipëria si një vend me atraksione të bukura turistike dhe larmia e aktiviteteve që sjell kryesisht sezoni veror e bën atë një nga destinacionet më të preferuara si për turistët vendas ashtu edhe të huaj. Shqipëria tashmë po përjeton një rritje të madhe në industrinë e turizmit, ndaj kjo ka ndikuar në kërkesën e shtuar për shërbimet bankare. Në këtë aspekt, Credins bank ka treguar rëndësinë maksimale duke ofruar më shumë shërbime digjitale në zonat turistike, duke mbështetur maksimalisht biznese të ndryshme si: bare, restorante, hotele, agjenci turistike, etj. Klientët tashmë janë duke u bërë gjithnjë e më të vetëdijshëm për përfitimet e ndryshme që marrin nga përdorimi i POS-ve apo ATM-ve. Rritja e kërkesave për këto shërbime tregon tashmë një tendencë të qartë për përdorimin e teknologjisë moderne në menaxhimin e financave. Shërbimet e Credins bank janë të organizuara për të siguruar fleksibilitet maksimal dhe për të përmbushur kërkesat e ndryshme të klientëve. Kështu rritja e performancës së bizneseve ka bërë që Credins të angazhohet maksimalisht në ofrimin e shërbimeve më konkurruese, duke përfshirë edhe shërbimet digjitale që janë në dispozicion 24/7. Credins ka investuar në zgjerimin e rrjetit të ATM-ve dhe POS-ve, që janë rritur në numër për të ndihmuar klientët në çdo kohë dhe në çdo vend të Shqipërisë. Një tregues i rëndësishëm për suksesin e bankës është edhe investimi i vazhdueshëm në ndërdjegjësimin e popullatës për përdorimin e produkteve bankare, përmes teknologjisë. Fushatat e ndryshme të realizuara në shumë kanale komunikimi, kanë qenë inkurajuese për klientët mbi përdorimin e kartave si instrument pagese, ose kanaleve të tjera digjitale. Kjo strategji e përdorur nga Credins bank ka përmirësuar në këtë aspekt përvojën e klientëve, duke u krijuar mundësi më të mira për menaxhimin e financave tëtyre. Sot shohim që klientët individë janë të vetëdijshëm që pagesat me kartë janë më të shpejta dhe më të thjeshta, duke shmangur radhët e gjata, menaxhuar kohën e tyre më mirë, aksesimin kudo të blerjeve/transaksioneve me sisteme të larta sigurie. Nga ana tjetër numri i lartë i turistëve që zgjedhin si destinacion Shqipërinë, ka rritur ndjeshëm ofrimin nga Credins bank për shërbimet e-commerce/ POS-ve virtuale (shërbim për të pranuar pagesa online me kartë), të cilët mund të rezervojnë dhe paguajnë për akomodimet, biletat e avionëve, restorantet, makinat me qera, apo edhe shumë shërbime të tjera që lidhen me interesat dhe dëshirat e tyre, duke pasur kështu edhe mundësinë t’i përfitojnë me promocione të ndryshme nga bizneset që i ofrojnë. Po ashtu edhe klientët biznes i shohin pagesat me kartë dhe shërbimet digjitale si një alternativë e shkëlqyer për të shtuar më shumë numrin e klientëve, njëherazi duke pasur edhe mundësinë e rritjes së fitimit të tyre në biznes, fleksibilitetin për të qarkulluar me pak para cash, etj. Kështu në nivel kombëtar, lëshimi i kartave ka treguar një rritje të dukshme me 20% në sektorin e biznesit dhe 9% për individë krahasimisht me një vit më parë. Credins ka ofruar oferta të ndryshme dhe skema shpërblimi për të inkurajuar përdorimin e kartave, duke përfshirë përfitime si cashback apo zbritje të ndryshme. Nga ana tjetër rritja e kërkesave për instalimin e POS-ve nga biznese të ndryshme tregon tashmë interesin e rritur për transaksione të sigurta dhe të shpejta. Po ashtu, transaksionet përmes POS-ve janë rritur me 22% krahasuar me një vit më parë, ndërsa volumi i transaksioneve është rritur me 28%. Tashmë diversifikimi i shërbimeve dhe produkteve bankare të ofruara nga Credins janë treguesi i angazhimit të saj, për të ofruar shërbime të nivelit të lartë. Me një fokus të shtuar në ofrimin e shërbimeve digjitale Credins bank është e angazhuar për të ofruar alternativat e saj më të mira në të gjithë Shqipërinë. Përmes gamës së shërbimeve dhe produkteve që ofron për individë dhe biznese është sot një nga institucionet bankare që përmbush nevojat dhe kërkesat e klientëve në mënyrë të personalizuar, duke iu përshtatur edhe risisë së kohës. Ajo çfarë e bën të veçantë Credins është strategjia për një investim të vazhdueshëm në të gjithë infrastrukturën e shërbimeve që ofron, të cilat jo vetëm janë bashkëkohore, por të dizenjuara për të plotësuar dëshirat dhe nevojat e ndryshme të individëve dhe bizneseve, si: llogari bankare, kredi, dhe produkte të ndryshme investimi, etj.",https://kohajone.com/aktualitet/credins-bank-zgjedhja-e-pare-e-shqiptareve-perdorimi-i-pos-ve-atm-ve-kartave-jane-sot-alternativa-e-duhur-per-cdo-klient/,Economy,
659,Andi Vrapi ja plas në sy këngëtarëve: Për 3 javë i bëtë fresk Arilenës dhe Pirros,"Në post ”Kënga Magjike 2024” pati një tjetër përplasje mes Tiri Gjocit dhe Andi Vrapit. Pas debateve të mëparshme mes këngëtarit të “Mos ik o ma” dhe gazetarit, Tiri vazhdoi duke thënë se nuk është vlerësuar si duhet nga juria e kolegët. Vrapi u kundërpërgjigj duke i thënë se pas tri javësh që artistët ankohen për paracaktimin e çmimit dhe tërheqjen e emrave që janë lakuar mes tyre se do të ishin fitues, kanë besim te materialet e tyre muzikore. Tiri Gjoci: Me thënë të drejtën, nga ky festival mora 30 pikët e Fifit dhe jam shumë i lumtur sepse tani, unë vetëm para 3-4 ditësh e kam njohur Fifin, nuk e njihja, tani më bën sens gjithë gjëja, pse Fifi ka atë sukses që ka, pse është ajo që është dhe pse ka më shumë sukses se 99.99% e artistëve që gjenden këtu. Andi Vrapi: Vetëm se të dha 30 pikë? Tiri Gjoci: Po patjetër, se më dha mua 30 pikë, la tre artistët e vet jashtë 30 pikëshit. Andi Vrapi: Ardit shiko se kjo është shumë për të qeshur se kemi 3 javë që i dëgjojmë që ankohen, kanë ardhur për t’u bërë fresk Arilenës dhe Pirros, por më duket se Pirron e ftohën dhe ngeli jashtë Pirro. Tiri Gjoci: Për të qeshur është Beyonce që ke dëgjuar ti në koncert, nuk janë këto për të qeshur. Andi Vrapi: Keni tre javë që ankoheni që çmimi do i jepet Pirros dhe Arilënës, tani na dilni që keni vetëbesim. Tiri Gjoci: Kush është ankuar? Andi Vrapi: Shumica prej jush. Tiri Gjoci: Mos m’u drejto mua. Andi Vrapi: Ti kur u drejtove këtej nga juria na fute të gjithëve,edhe ty po të fus bashkë me të tjerët që ankoheni për Pirron dhe Arilenën që keni ardhur për t’u bërë fresk dhe nga ana tjetër e ftohët Pirron dhe u largua e tani ju doli vetëbesimi për këngët që i paskeni.",https://kohajone.com/showbiz/andi-vrapi-ja-plas-ne-sy-kengetareve-per-3-jave-i-bete-fresk-arilenes-dhe-pirros/,Showbiz,
660,"12 shenjat e horoskopit, mësoni çfarë ju pret këtë javë","Dashi-Me Afërditën që ndriçon jetën tënde sociale këtë sezon festiv, je gati për të takuar njerëz dhe për të eksploruar vende të reja. Për ata që janë beqarë, është momenti ideal për të dalë dhe për të krijuar lidhje të reja – ndoshta dashuria ndodhet në rrethin tënd shoqëror. Kjo është një periudhë e shkëlqyer për të ndihmuar ata që kanë nevojë, duke gjetur kuptim dhe kënaqësi në veprimet e tua. Përvoja të reja, qofshin ato fizike apo virtuale, do të jenë frymëzuese. Prano risitë, por bëhu selektiv/e dhe ndiq vetëm ato që të përshtaten. Demi-Afërdita po ndikon sferën profesionale dhe publike, duke të inkurajuar të dalësh në pah. Kjo është një kohë e mirë për të punuar në imazhin tënd, qoftë personal apo profesional. Ndriço rrjetet sociale, zhvillo kontakte dhe trego më shumë për veten tënde. Mund të jetë koha për të eksploruar një bashkëpunim që sjell përfitime të ndërsjella. Shfrytëzo mundësitë për të krijuar marrëdhënie më të thella me ata që të rrethojnë, qofshin kolegë apo miq. Binjakët-Afërdita po të frymëzon të shohësh botën me një këndvështrim më të gjerë. Lidhjet ndërkombëtare dhe njohjet e reja janë në qendër të vëmendjes. Ky është një moment për të pranuar ide të reja, për të zhvilluar një frymë miqësie dhe për të shkëmbyer mendime që të çojnë përpara. Rri hapur për njohje të reja dhe lejo që mendimet dhe emocionet të rrjedhin lirshëm mes teje dhe të tjerëve. Gaforrja-Afërdita në Ujor të fton të jesh më e qetë dhe e distancuar në çështjet e dashurisë. Ky qëndrim objektiv mund të të ndihmojë të ndërtosh lidhje më të forta dhe të krijosh hapësira për të reflektuar mbi dëshirat dhe nevojat e tua. Mos e merr gjithçka personale dhe shijoje këtë kohë për të eksploruar anën më shkencore të emocioneve ose për të ndjekur interesa si metafizika apo psikologjia. Luani-Për momentin, Marsi në prapavijë në shenjën tënde mund të të bëjë të ndihesh sikur po ecën në vend. Por kjo është një mundësi për të reflektuar, për të parë nga e kaluara dhe për të rregulluar drejtimin tënd. Kujto se pushimi dhe ngadalësimi janë po aq të rëndësishëm sa planifikimi dhe veprimi. Ndërkohë, Afërdita në shenjën e kundërt përqendron vëmendjen në marrëdhëniet personale, duke të ftuar të forcosh lidhjet me ata që të janë më të dashur. Virgjëresha-Afërdita po sjell energji intensive në marrëdhëniet e tua, duke nxitur bashkëpunimet e fuqishme në punë apo në jetën private. Ky është një moment për të njohur dhe vlerësuar fuqinë e bashkimit dhe për të krijuar rituale të përditshme që sjellin dashuri dhe harmoni në jetën tënde. Kërko të shijosh gjithçka që bën dhe mos hezito të zhvillosh lidhje të reja me ata që ndajnë interesa të përbashkëta. Peshorja-Afërdita në Ujor të mbështet që të ndjekësh pasionet e tua dhe të shijosh gjithçka që të frymëzon. Shprehi ndjenjat, lidhu me të tjerët dhe shijoje sezonin festiv me energji të reja. Je në kohën ideale për të realizuar një projekt krijues apo për të zhvilluar më tej talentet e tua. Shfrytëzo këtë periudhë për të ndërtuar diçka të veçantë që reflekton atë që të bën të veçantë. Akrepi-Afërdita po të fton të investosh në shtëpinë dhe jetën familjare. Ndrysho atmosferën në shtëpi, krijo një hapësirë më të rehatshme dhe shijoje kohën me ata që të rrethojnë. Ky është momenti për të vlerësuar gjërat e vogla dhe për të ndërtuar marrëdhënie të qeta dhe harmonike në shtëpi. Shigjetari-Venusi po ndriçon lidhjet dhe të fton të zhvillosh marrëdhënie të reja ose të forcosh ato ekzistuese. Bëhu pjesë e diskutimeve, nda idetë e tua dhe shijo frymëzimin që vjen nga bashkëpunimet. Kjo është një periudhë për të zgjeruar rrethin tënd social dhe për të ndarë njohuritë dhe përvojat që ke. Bricjapi-Afërdita po të ndihmon të riorganizosh financat dhe të gjesh mënyra të reja dhe kreative për të rritur të ardhurat. Mendo se si shpenzimet e tua pasqyrojnë prioritetet që ke dhe nëse mbështesin vlerat që ndan. Kjo është një periudhë për të eksploruar alternativa të reja dhe për të krijuar një balancë më të mirë mes materialitetit dhe solidaritetit. Ujori-Afërdita në shenjën tënde sjell një kohë të mrekullueshme për të ndriçuar, për të rinovuar stilin tënd dhe për të shkëlqyer në jetën shoqërore. Përfito nga kjo energji për të krijuar kontakte të reja, për të promovuar idetë e tua dhe për të realizuar projekte që pasqyrojnë personalitetin tënd unik. Peshqit-Afërdita po ndikon në sferën e ëndrrave dhe intuitës, duke të ftuar të eksplorosh më shumë botën e brendshme. Shijo kreativitetin, eksperimentimin dhe lidhjet që të pasurojnë shpirtërisht. Përdor këtë kohë për të zhvilluar ide dhe për të sjellë harmoni në jetën tënde përmes artit, muzikës apo aktiviteteve relaksuese.",https://kohajone.com/showbiz/12-shenjat-e-horoskopit-mesoni-cfare-ju-pret-kete-jave-3/,Showbiz,
661,"”Boxing Kid”, filmi që bashkon aksionin, dramën dhe triumfin","“Boxing Kid” ka përfunduar me sukses xhirimet në Prishtinë dhe premton të jetë një kryevepër që do të prekë zemrat e publikut në mbarë botën. Ky projekt i madhësisë ndërkombëtare, i realizuar nga “Kras Production New York”, në bashkëpunim me ekipin e tyre në Prishtinë, paraqet një histori unike të sfidave sociale dhe triumfit personal, duke ndriçuar jetën e një të riu që ngrihet mbi vështirësitë për të ndjekur ëndrrën e tij. NJË HISTORI E FORTË ME MESAZH UNIVERSAL “Boxing Kid” rrëfen jetën e një djali të ri nga rrugët e thjeshta të Prishtinës, i cili përballet me bullizmin, varfërinë dhe sfidat e jetës në një shoqëri të mbushur me probleme si droga, alkooli dhe izolimi social. Ai gjen motivimin e tij te një mentor i papritur – një veteran lufte dhe ish-boksier që ka humbur shumë, por që gjen shpresë përmes ndihmës së tij. Nën udhëzimet e këtij veterani, i riu mëson se nuk është vetëm rreth triumfit në ring, por edhe përballjes me frikërat dhe sfidat më të mëdha të jetës. Me stërvitje të ashpër, sakrifica dhe një vetëbesim që rritet nga dita në ditë, protagonisti arrin të ngjitet në majat e boksit, duke fituar kampionatin e tij të parë dhe respektin e të gjithëve. Ky film nuk është vetëm një histori sporti, por një udhëtim i fuqishëm emocional që portretizon fuqinë e njeriut për të kapërcyer çdo pengesë. KASTI NDËRKOMBËTAR DHE VIZIONI I KRAS PRODUCTION Filmi sjell një kast të shkëlqyer aktorësh nga 12 vende të ndryshme, duke përfshirë emra me famë botërore si Brian Krose, Peter Shikonda, Louis Mandylor, Costas Mandelor, Stephen Renney, Alvin Hesing, Maria Elena ndërsa përfaqësuesit shqiptarë si Fitim Krasniqi dhe Ylli Krasniqi, të dy aktorë nga Amerika me origjinë shqiptare, Kamber Mici, Klodian Hoxha e shum te tjer ndihmojnë në sjelljen e autenticitetit dhe pasionit për këtë histori. Kras Production, një kompani e krijuar nga Fitim dhe Faruk Krasniqi, ka si qëllim jo vetëm të promovojë talentin shqiptar në një skenë ndërkombëtare, por edhe të prezantojë Kosovën dhe Shqipërinë si qendra të reja për produksione filmike të nivelit të lartë. “Boxing Kid” është një shembull perfekt i këtij misioni, duke përfshirë temat universale që lidhen me shoqërinë moderne. 137 VENDE DHE NJË MESAZH PËR BOTËN “Boxing Kid” është planifikuar të shfaqet në 137 vende, duke premtuar të jetë një nga prodhimet më të mëdha shqiptare që do të shfaqet në arenën ndërkombëtare. Filmi jo vetëm që përfaqëson talentin lokal, por gjithashtu synon të tregojë se artet dhe kinematografia shqiptare kanë potencialin të përçojnë mesazhe të fuqishme për publikun global. PROJEKTE TË REJA NË HORIZONT Pas përfundimit të këtij projekti ambicioz, Kras Production ka premtuar të vazhdojë me projekte të tjera që do të sjellin emra të mëdhenj nga Hollywood-i në Kosovë dhe Shqipëri. Ky është vetëm fillimi i një epoke të re për kinemanë shqiptare dhe një platformë për të promovuar artin dhe kulturën tonë në një nivel të ri. “Boxing Kid” nuk është thjesht një film, por një simbol i shpresës dhe vendosmërisë për të kapërcyer të pamundurën. Me mesazhin se kampionët nuk lindin, por krijohen përmes punës dhe pasionit, ky film do të frymëzojë breza të rinj dhe do të dëshmojë fuqinë transformuese të artit dhe sportit.",https://kohajone.com/showbiz/boxing-kid-filmi-qe-bashkon-aksionin-dramen-dhe-triumfin/,Showbiz,
662,Kanë ardhur festat për këngëtarin David Dreshaj,"Këngëtari David Dreshaj po mbyll një vit me plot hite e punë e angazhime që patjetër mund të quhet për të vit suksesi. E kur jemi tek muaji i fundit apo siç quhet muaj i festave të dhjetorit, ai duket sikur i shijon si askush tjetër, i përshtatur me ngjyrat e festave dhe bardhësinë e Krishtlindjeve por edhe ngrohtësinë e familjes. Davidi në rrjetin e tij social ka publikuar disa foto ku shihet pranë një oxhaku por edhe peme me plot drita, por edhe në krah me mbesën e tij. Dhjetori nuk do të jetë vetëm për të shijuar festat dhe ngrohtësinë familjare pasi ai la edhe shume ftesa dhe angazhime për të kënduar sidomos për Krishtlindje. Para dy vitesh ai solli një album të të tërë mbushur me tematikë festash për fundvit, këngë të cilat sa herë vijnë dritat dhe dekoret e Krishtlindjeve ja vlen të dëgjohen. Por a ka rezervuar ai ndonjë projekt festiv si dhuratê për fansat duke e lënë nën pemën festive pritet të shihet! A post shared by David Dreshaj (@daviddreshajofficial)",https://kohajone.com/showbiz/kane-ardhur-festat-per-kengetarin-david-dreshaj/,Showbiz,
663,"Zyrtare, Ledion Liço tregon datën kur nis ”Big Brother Albania Vip 4”","Shtëpia më e famshme në Shqipëri, ”Big Brother Albania Vip 4” do të hapë dyert më 21 dhjetor! Publiku po pret me padurim nisjen e spektaklit të madh, i cili kësaj radhe do të vijë me ndryshime. Përveç banorëve VIP, pjesë e këtij edicioni do të jenë edhe njerëz të thjeshtë, të cilët dëshirojnë që të ndajnë historitë e tyre. Publiku ka nisur edhe me hamendësimet se kush mund të jenë personazhet e njohur që do të bëhen pjesë e shtëpisë më të famshme në Shqipëri e që do të ndiqen 24/24 në dy kanalet e dedikuara të DigitAlb. Arbër Hajdari kthehet për të katërtin vit radhazi në poltronin e opinionistit dhe risia këtë herë është Neda Balluku, së cilës po ashtu i besohet ky rol i rëndësishëm. Megjithatë, do të na duhet të presim edhe fare pak ditë për të zbuluar gjithçka. A post shared by Top Channel (@topchannelalbania)",https://kohajone.com/showbiz/zyrtare-ledion-lico-tregon-daten-kur-nis-big-brother-albania-vip-4/,Showbiz,
664,"Beckham i shkatërruar, dhimbja që e ka pushtuar: Nuk do të jetë më si më parë…","Një humbje e madhe ka trishtuar Manchester United, pas vdekjes së Kath Phipps, recepsionistes së njohur të “Djajve të Kuq”, e cila ka qenë gjithmonë pranë legjendave të klubit, duke i mbështetur ato nën hijen e “Old Trafford”. Ndër këto legjenda përfshihet edhe David Beckham, i cili ka pasur një lidhje të veçantë me figurën e Kath, e cila e shoqëroi gjatë gjithë periudhës së tij tek ekipi i Sir Alex Ferguson. Beckham ka ndarë një mesazh prekës në kanalet e tij sociale për të kujtuar me dashuri Kath pas më shumë se 55 vitesh shërbimi te Manchester United. Një ngjarje e veçantë e lidh ish-lojtarin e Real Madridit me recepsionisten legjendë, e cila ndërroi jetë në moshën 85-vjeçare: “U transferova në Manchester kur isha 15 vjeç dhe Kath i premtoi mamit dhe babit tim: Do të kujdesem për djalin tuaj, mos u shqetësoni. Një premtim të cilin e mbajti që nga dita e parë deri në ditën e fundit që kalova me të. ‘Old Trafford’ nuk do të jetë më si më parë pa buzëqeshjen tënde kur kalonim ato porta. Të duam!”",https://kohajone.com/showbiz/beckham-i-shkaterruar-dhimbja-qe-e-ka-pushtuar-nuk-do-te-jete-me-si-me-pare/,Showbiz,
665,"Rozana Radi u jep fund aludimeve, sqaron raportin me Sany","Rozana Radi dhe Sany Dimitri, triumfuan në garën e “Këngës Magjike” me “Akoma”. Në fjalën e saj në postfestival në programin “E Diela Shqiptare” në Tv Klan, Rozana mori fjalën për të shprehur jo vetëm falenderimet, por edhe bindjen se këtë vit ia ka dalë të fitojë mes më të mirëve. Rozana Radi: E para, i falenderoj të tgjithë pjesëmarrësit në “Këngën Magjike”, ata që na kanë votuar, ata që na kanë votuar më pak. Ky festival, unë kam marrë pjeesë në shumë festivale “Kënga Magjike”, njëherë kam qenë fituese, kam marrë pikë nga njerëz që edhe nuk kam komunikim me ta. Ne kemi fituar këtë vit me më të mirët. Unë mendoj që ky festival ka pasur prurjet më të bukura të gjithë “Këngës Magjike” ndonjëherë. Ajo nuk la mënjanë as një sqarim për lajmet e aludimet që kanë qarkulluar për shkak të performancës së saj me Sany se ka një raport personal mes tyre. Mes fituesve të “Këngës Magjike 2024” s’ka asgjë veç skenës e artit. Rozana Radi: Do të doja të sqaroja një kleçkë të vogël: unë me Sany nuk jemi të dashur, nuk jemi burrë e grua, nuk jemi asgjë. Kemi ndarë vetëm skenën, asgjë tjetër, sa për sqarim për të gjithë. Kjo mbaroi kjo gjëja këtu. Ju falenderoj të gjithëve për mundësinë që na dhatë të ndihemi në ‘backstage’ si artistë europianë. Faleminderit shumë!",https://kohajone.com/showbiz/rozana-radi-u-jep-fund-aludimeve-sqaron-raportin-me-sany/,Showbiz,
666,Ledjona Xheladinaj reagon për herë të parë pas aksidentit të rëndë që pësoi në Dibër,,https://kohajone.com/webtv/ledjona-xheladinaj-reagon-per-here-te-pare-pas-aksidentit-te-rende-qe-pesoi-ne-diber/,Showbiz,
667,"“Viti më i keq i jetës sime”, Bieta Sulo flet për herë të parë për sëmundjen e Alban Dudushit!",,https://kohajone.com/webtv/viti-me-i-keq-i-jetes-sime-bieta-sulo-flet-per-here-te-pare-per-semundjen-e-alban-dudushit/,Showbiz,
668,"Horoskopi për ditën e sotme, 9 dhjetor 2024","DASHI
Punoni më shumë me veten tuaj sot. Përpiquni të largoni zakonet e këqija dhe përfshihuni në aktivitete që iu bëjnë të ndiheni mirë. Është e rëndësishmi të jeni më të vëmendshëm ndaj regjimit ushqimor, por mos lini pas as ushtrimet fizike. DEMI
Mund të viheni përballë një situate të vështirë. Ndoshta bëhet fjalë për një çështje që kërkon zgjidhje të menjëhershme. Ata që janë të përfshirë në biznes, duhet të mendohen mirë para se të ndërmarrin një vendim. Sa i përket jetës sentimentale, nuk do të jetë dita e duhur. BINJAKËT
Disa persona të shenjës tuaj do të kenë mundësinë të kalojnë një ditë tërësisht ashtu sikurse e kishin planifikuar. Mbi të gjitha, do të keni kohën e duhur për tu relaksuar dhe për të rifituar energjitë e humbura. Ka gjasa që në familje të përballeni me disa probele të vogla. GAFORRJA
Nuk është nevoja të nxitoheni gjatë kësaj të diele, pasi gjithçka do të jetë në favorin tuaj. Sa i përket gjendjes financiare, nuk parashikohen ndryshime. Ndërsa në lidhje me jetën në çift do të kaloni një mbrëmje ashtu sikurse e dëshironi. LUANI
Mos bisedoni për tema të rëndësishme me një person që nuk keni shumë kohë që e njihni, pavarësisht sesa mirqkuptues mund të jetë ai/ajo. Kjo nuk do të thotë që të tregoheni të ngurtë, por përpiquni që të zgjidhni tema jo të një rëndësie të veçantë. Do të jetë mbrëmja e duhur për të dashururit e kësaj shenje. VIRGJËRESHA
Sot do të keni nevojë vetëm për qetësi. Madje nuk do të keni dëshirë as të bisedoni me miqtë apo të afërmit tuaj dhe as të jeni të pranishëm nëpër evente të ndryshme. Megjithatë ekziston mundësia që pasdite të merrni një informacion mjajt të rëndësishëm, që do ju ndryshojë edhe rrjedhën e ngjarjeve. PESHORJA
Mbani veten nën kontroll dhe bëni të pamundurën për tu çliruar nga frika sa më shpejt të jetë e mundur, pasi në të kundërt kjo nuk do të ndikojë aspak mirë në gjendjen tuaj psikologjike. Mos ndërmerrni vendime të nxituara në lidhjen tuaj të dashurisë, pasi mund të pendoheni shumë shpejt. AKREPI
Ekziston mundësia të përballeni me kritika gjatë kësaj dite, por bëni durim. Mos reagoni menjëherë dhe përpiquni t’i merrni ato me sportivitet. Cdo problem me të cilin mund të përballeni sot do të jetë kalimtar. Do të kaloni një mbrëmje të këndshme nën praninë e familjarëve tuaj. SHIGJETARI
Mos hezitoni të shprehni pikëpamjet tuaja. Mos e humbisni besimin në vetvete, sepse do të ndikojë negativisht në progresin tuaj. Ka gjasa që dikush të shprehë vlerësim maksimal për ju sot. BRICJAPI
Tregohuni te kujdesshem te planifikoni gjithcka rreth nevojave dhe deshirave te njerezve që keni përreth. Nëse planifikoni të bëni një blerje të rëndësishme, sot është dita që të filloni seriozisht kerkimet. Beni mire te shmangni udhëtimet e gjata apo sportet e lodhshme. UJORI
Shoqërohuni me njerëz optimistë, veçanërisht nëse ndiheni të mërzitur ose në ankth. Nëse mundeni, dilni dhe provoni diçka të re për të shmangur rutinën. Beqaret duhet të jenë shumë të vëmendshëm ndaj kësaj këshille pasi ekziston një shans për të takuar njeriun e jetes. PESHQIT
Kushtojini vemendje shëndetit tuaj. Këtë mbrëmje, ka mundësi të merrni një surprizë të jashtëzakonshme nga dikush afër jush. Shmangni njerëzit e mërzitshëm dhe mos u ndikoni nga fjalët e tyre. Aspekti financiar paraqitet në formë të mire.",https://kohajone.com/showbiz/horoskopi-per-diten-e-sotme-9-dhjetor-2024/,Showbiz,
669,"Po përballet me sëmundjen e rëndë çdo ditë, Demi Moore zbulon se si është gjendja e Bruce Willis…","Demi Moore ka bërë një përditësim mbi shëndetin e ish-bashkëshortit të saj, Bruce Willis, duke njoftuar se aktori është në një gjendje “të qëndrueshme” pas diagnozës së tij me demencë. Për disa kohë, anëtarët e familjes së Willis kanë dhënë përditësime të rregullta mbi gjendjen e tij shëndetësore, dhe tani ka qenë Demi Moore, ish-gruaja e tij, ajo që ka folur për gjendjen e tij. Në një intervistë për CNN, Demi Moore theksoi se, duke marrë parasysh rrethanat, Willis është aktualisht në një “vend të qëndrueshëm”. Ajo e theksoi rëndësinë e pranimit të gjendjes aktuale të një personi që po lufton me një sëmundje të tillë, duke thënë: “Është kaq e rëndësishme të takosh dikë aty ku është, dhe nga ky vend ka kaq shumë dashuri dhe gëzim”. Ajo e pranon se është e dhimbshme të shohësh dikë të dashur të vuajë nga kjo sëmundje, por shton se ka edhe “bukuri dhe dhurata” që mund të lindin nga ky proces. Moore shprehu se përmes dashurisë dhe mbështetjes mund të krijohet një mundësi për të gjetur gëzim, pavarësisht humbjeve që sjell sëmundja. Tallulah, vajza e Bruce Willis, gjithashtu ka folur për lidhjen e saj me babain, duke thënë se çdo vizitë është e mbushur me dashuri. Ajo theksoi se ndonëse është e dhimbshme, ajo është e sigurt se babai i saj di sa shumë e do, dhe se kjo lidhje është e fuqishme, pavarësisht sfidave që sjell sëmundja./ TAR Top Channel",https://kohajone.com/aktualitet/po-perballet-me-semundjen-e-rende-cdo-dite-demi-moore-zbulon-se-si-eshte-gjendja-e-bruce-willis/,Showbiz,
670,"Ja cili është parashikimi i yjeve për ditën e sotme, 8 dhjetor 2024","Dashi
Një email befasues mund të sjellë lajme të mira për financat tuaja, ndoshta të lidhura me një projekt krijues. Në punë, idetë tuaja janë të qarta, duke e bërë këtë një ditë të shkëlqyer për prezantime ose negociata. Në dashuri, shakatë lozonjare mund të “ndezin shkëndija”. Demi
Financiarisht, një mundësi e mençur investimi mund të shfaqet, veçanërisht në pasuri të paluajtshme ose mallra luksoze. Në punë, aftësitë tuaja drejtuese janë të dukshme, duke e bërë atë një ditë të shkëlqyer për të ecur përpara me projekte ambicioze. Romanca është në ajër dhe një gjest madhështor mund të thellojë një marrëdhënie. Binjakët
Financiarisht, mund të jetë koha për të rishikuar shpenzimet tuaja ose për të investuar në një plan kursimi afatgjatë. Puna mund të kërkojë përqendrim ose kërkimi mund të jetë veçanërisht i frytshëm. Në çështjet e zemrës, një mbrëmje e qetë me partnerin/partneren mund të forcojë lidhjet. Gaforrja
Financiarisht, mund ta gjeni veten duke luftuar për atë që meritoni, duke çuar ndoshta në një zgjidhje të favorshme. Në punë, vendosmëria juaj ju ndihmon të përballoni detyrat sfiduese. Dashuria mund të kërkojë lëvizje të guximshme; mos kini turp të shprehni ndjenjat tuaja. Luani
Stabiliteti financiar vjen nga fokusimi në investime afatgjata, veçanërisht në pronë. Në punë, mund të ndjeni dëshirën për të organizuar ose drejtuar një aktivitet. Në jetën tuaj të dashurisë, një bisedë e përzemërt mund t’ju afrojë me partnerin. Virgjëresha
Puna mund të duket pak e mjegullt, prandaj përqendrohuni në detyrat që kërkojnë kreativitet ose mendim intuitiv. Në marrëdhënien në çift, kërkoni një lidhje më të thellë shpirtërore. Për sa i përket shëndetit, është një ditë e mirë për detoksifikimin. Peshorja
Financiarisht, sipërmarrjet e përbashkëta mund të jenë të dobishme. Puna në grup është rruga juaj drejt suksesit. Romanca është veçanërisht e favorizuar, ndaj planifikoni një takim të veçantë ose një mbrëmje jashtë. Shëndeti është i qëndrueshëm, por balanconi aktivitetet sociale me disa pushime personale. Akrepi
Puna kërkon kreativitet dhe aftësinë tuaj për të menduar më këmbë në tokë. Në dashuri, fjalët tuaja kanë fuqinë të magjepsin, duke e bërë këtë një ditë ideale për biseda të përzemërta. Ruani shëndetin duke u ushtruar shpesh fizikisht. Udhëtimet që lidhen me punën, veçanërisht udhëtimet e shkurtra, mund të jenë produktive. Shigjetari
Financiarisht, është një ditë për të vendosur objektiva për përfitime në të ardhmen. Në punë, projektet në grup janë veçanërisht të favorizuara dhe kontributi juaj mund të çojë në përparime të rëndësishme. Në marrëdhëniet romantike, ndarja e aspiratave tuaja ju afron më shumë. Bricjapi
Financiarisht, mund të keni përfitime përmes artit ose industrive të lidhura me bukurinë. Në lidhjen tuaj në çift, rekomandohet t’i jepni më shumë kohë njëri-tjetrit. Në aspektin profesional nuk parashikohen zhvillime të veçanta. Ujori
Në planin financiar, disiplina jep rezultate dhe mund të shihni edhe rezultatet e investimeve të kaluara. Puna kërkon fokus dhe përkushtim, të cilat ju jeni më se të aftë t’i siguroni. Në dashuri, një qasje e qëndrueshme thellon lidhjet. Peshqit
Në punë, idetë tuaja novatore ju dallojnë. Në çështjet e zemrës, prisni të papriturën; një admirues i ri mund t’ju befasojë. Për sa i përket shëndetit, fokusohuni në mirëqenien mendore dhe reduktimin e stresit.",https://kohajone.com/aktualitet/ja-cili-eshte-parashikimi-i-yjeve-per-diten-e-sotme-8-dhjetor-2024/,Showbiz,
671,Rozana Radi dhe këngëtari grek fitojnë “Kënga Magjike 2024”,"Rozana Radi dhe Sany Dimitri me këngën “Akoma”, janë shpallur fitues të “Këngës Magjike 2024”! Rozana dhe Sany fituan vendin e parë nga votat e bashkuara prej vlerësimit të jurisë, artistëve të tjerë dhe publikut. Në vend të dytë doli Eneda Tarifa dhe në të tretin Ronela Hajati. Ky edicion i “Kënga Magjike” ka sjellë emocionet e natës finale dhe ka treguar se konkurrenca mes artistëve të njohur ishte shumë e fortë, duke bërë që secili nga ata të paraqiste një nivel të lartë muzikor.",https://kohajone.com/showbiz/rozana-radi-dhe-kengetari-grek-fitojne-kenga-magjike-2024/,Showbiz,
672,"Lediona Xheladinajn pëson aksident të rëndë, fituesja e Big Brother Vip mesazh mbështetës","Gazetarja dhe ish-banorja e Big Brother VIP, Ledjona Xheladinaj, raportohet se ka pësuar një aksident të rëndë në fshatin Melan të Dibrës rreth dy ditë më parë dhe se po merr ndihmë mjekësore në spital. Nga vetë gazetarja apo policia nuk ka pasur një reagim mbi gjendjen e saj dhe shkaqet e aksidentit, por një prej mikeve të Ledjonës ka lënë të kuptohet që ajo është ende në spital dhe se aksidenti nuk ka qenë i lehtë. Ka qenë aktorja Egla Ceno ajo që ka konfirmuar zërat se Ledjona ka pësuar aksident, pasi i ka uruar asaj shërim të shpejtë përmes një postimi në rrjetet sociale. “Forca Ledjona Xheladinaj! Shërim të shpejtë, për vete, për vajzën tënde dhe për publikun tënd. Të presim”, ka shkruar Egla në postimin e saj.",https://kohajone.com/showbiz/lediona-xheladinajn-peson-aksident-te-rende-fituesja-e-big-brother-vip-mesazh-mbeshtetes/,Showbiz,
673,Si e përkufizon Kate me një fjalë vitin e përballjes me kancerin?,"Familja mbretërore ka mbërritur në Christmas Carol, festën e përvitshme, vetëm me ndryshimin që ky vit nuk ishte i lehtë për ta e sidomos për Kate. Princesha e Wellsit u përball me kancerin dhe kimioterapinë për disa muaj dhe qëndroi e tërhequr nga jeta publike. Tani që gjithçka ka kaluar, është rishfaqur dhe ka folur edhe njëherë për vitin e vështirë. Në fakt ajo e quan ” të paplanifikuar”. Teksa bisedon me njerëzit në festë, në një moment ajo thotë se ky ishte një vit i paplanifikuar për të, por që fatmirësisht po e lë pas.",https://kohajone.com/bota/si-e-perkufizon-kate-me-nje-fjale-vitin-e-perballjes-me-kancerin/,Showbiz,
674,"Horoskopi për ditën e sotme, 7 dhjetor 2024","Dashi
Sot mund të merrni ndonjë sygjerim të cilin duhet ta analizoni me shumë kujdes. Ndoshta ka të bëjë me një vend pune ose nisjen e nje shkolle. Mos ndërmerrni asnjë veprim pa u konsultuar me detaje. Demi
Pas disa javë turbullirash, një prej miqësive tuaja do të arrijë një nivel pozitiv. Shfrytëzojeni këtë moment për të diskutuar mbi mosmarrëveshjet që keni kaluar. Kjo do t’ju ndihmojë edhe për situata të ngjashme në të ardhmen. Binjaket
Ju keni shumë detyra që duhet të përfundojnë, por mos e mbingarkoni veten. Merrini gjërat me qetësi duke i përfunduar detyrat tuaja gradualisht. Sot mund të merrni lajme interesante sa i përket një projekti për të cilin keni punuar. Gaforrja
Edhe pse shumë gjëra emocionuese dhe të rëndësishme po ndodhin tani, ju sot mund të përballeni me ndonjë pengesë sië mund të jetë anulimi i nje takimi. Shfrytëzoni mundësinë për të dalë nga rutina juaj duke nisur një trajnim ose kurs profesional. Luani
Duke përdorur logjikën e ftohtë sot, ju mund të krijoni disa lidhje të ngrohta. Kjo vlen jo vetëm në aspektin profesional, por edhe atë sentimental. Bëni një bisedë miqësore, por mos bëni premtime që nuk mund t’i mbani. Virgjeresha
Këndvështrimi juaj unik mbi një çështje do t’iu lehtësojë nga tensioni i ditës. Ju nuk përputheni me idetë e njerëzve me të cilët po punoni tani, dhe kjo mund të jetë forca juaj më e madhe. Prandaj, në vend që të pajtoheni me ato që të gjithë thonë, më mirë flisni. Peshorja
Ekziston një mundësi e madhe që sot të mësoni shumë gjëra të reja në lidhje me një person. Ai mund të jetë edhe partneri juaj. Mos u habisni dhe reagoni natyrshëm për çfarëdo që të dëgjoni. Akrepi
Nuk ka rëndësi nëse ju pëlqen ose jo, por njerëzit nuk mund ta lexojnë mendjen tuaj. Ju duhet t’i ndani ndjenjat tuaja dhe të shpreheni në mënyrë që të kuptoheni. Me partnerin do t’ju këshillohej që të komunikoni më shumë. Shigjetari
Dikush në jetën tuaj i cili zakonisht është i besueshëm do të veprojë sot në mënyrë pak të papërgjegjshme. Ndoshta nuk mund të mbështeteni tek ky person ndaj mos humbisni kohë me të. Aspekti sentimental duket i qëndrueshëm. Bricjapi
Kini kujdes nga një person i cili ka më shumë fjalë se vepra. Fillimisht mund t’ju duket person tërheqës, por do të rezultojë një zhgënjim. Në aspektin financiar duhet te tregoni me shumë kujdes, veçanërisht me lojërat e fatit. Ujori
Ju nuk mund ta kaloni jetën tuaj duke pritur të tjerët! Sot ju duhet të lëvizni në axhendën tuaj, me ritmin tuaj, dhe të mos përpiqeni të rreshtoheni me askënd tjetër. Vazhdoni dhe bëni atë që keni dashur të bëni gjithmonë në aspektin profesional. Peshqit
Mund t’ju duket argëtuese të merreni me thashetheme, por mos harroni se ekzistojnë njerëz të vërtetë me ndjenja të vërteta. Nuk ka asnjë mënyrë për t’i kuptuar plotësisht motivet e dikujt dhe sigurisht që nuk duhet t’i gjykoni ato.",https://kohajone.com/showbiz/horoskopi-per-diten-e-sotme-7-dhjetor-2024/,Showbiz,
675,"Milaimi ndërpret Jonidën: Kjo është rrenë sa je e madhe, nuk lejoj askënd të abuzojë me emrin tim","Prime i kësaj të premte në ”Big Brother Kosova Vip 3” u shoqërua me tensione dhe diskutime të shumta, ku në qendër të vëmendjes ishte një incident që lidhej me një fotografi të banorës Lela, e cila u bë virale në rrjetet sociale. Teksa Jonida Vokshi po moderonte bisedën, Milaim Zeka e ndërpreu për të dhënë sqarimin e tij lidhur me fotografinë, e cila ishte shpërndarë nga llogaria e tij në Instagram. Me seriozitet, ai u shpreh se postimi nuk ishte bërë nga ai personalisht, duke theksuar se rrjetet e tij sociale menaxhohen nga dikush tjetër për shkak të mungesës së tij të aftësive teknologjike. Teksa Jonida flet, Milaimi thotë: “Hera e parë në jetë që po të ndërpres, a e di pse? Përpos që po produksioni ka futë në lajthitje dhe më kanë akuzuar dhe më ka vendosur lloj-lloj epitetesh, nuk dua të dal sonte në Prime jashtë vetes sime dhe të vazhdojë biseda pa e ditur Lela të vërtetën, kur e di të vërtetën, kush do le të flasë çfarë të dojë. Përndryshe në qoftë se dikush tenton të bëjë Big Brother në kurrizin tim, të më vendosin epitet kurrë nuk e lejo. Dhe mjaft është bërë abuzim me këtë fotografi nga ana e produksionit”. Jonida më tutje thotë se ajo fotografi ka qenë e postuar nga ti. Milaimi shprehet: “Kjo është rrenë sa je e madhe”. Ndërsa Alaudini thotë se ajo fotografi ka qenë e publikuar me faqe zyrtare të Milaimit. Më pas Milaimi i tregon Lelës se ajo fotografi ka 4 javë që po qarkullon nëpër rrjete sociale dhe para disa dite dikush e ka dërguar dhe unë që jam totalisht idiot Intagramit, personi që bën mbikqyrje “Collab” e ka pranuar dhe brenda disa minutave nga rrjetet e mia është zhdukur. E falënderoj familjen tënde që ka dalë në mbështetjen time. Më pas Milaimi i kërkon falje Lelës.",https://kohajone.com/showbiz/milaimi-nderpret-joniden-kjo-eshte-rrene-sa-je-e-madhe-nuk-lejoj-askend-te-abuzoje-me-emrin-tim/,Showbiz,
676,"Fotoja virale e Lelës, Milaim Zeka akuzon produksionin: U bë pa dijeninë time","Sonte në këtë Prime të ”Big Brother Kosova Vip 3”, Milaim Zeka dha një sqarim lidhur me incidentin e postimit të një fotografie të banorës Lela, e cila u bë virale në rrjetet sociale. Fotoja tregonte Lelën me këmbët e hapura teksa bisedonte me një banor tjetër, dhe u shpërnda nga llogaria e Milaimit në InstaStory. Zeka deklaroi se ai vetë nuk kishte qenë përgjegjës për postimin, duke sqaruar se dikush që menaxhon rrjetet e tij sociale kishte bërë “repost”-in pa dijeninë e tij. Ai shtoi se nuk është i aftë të përdorë mirë platformat sociale, prandaj ka dikë që kujdeset për këtë aspekt. Momenti nuk kaloi pa ironi nga moderatori Alaudin Hamiti, i cili tha: “Vetëm Dua Lipën dhe ty të kam parë që kanë dikë që ua menaxhon rrjetet sociale”. Milaimi i pranoi me sportivitet komentet, duke përsëritur se ai nuk e përdor rrjetin social në mënyrë të drejtpërdrejtë, dhe se shpesh ndihmohet nga të tjerët për këtë. Ndërkohë, situata vazhdoi të ishte temë diskutimi mes banorëve dhe publikut.",https://kohajone.com/showbiz/fotoja-virale-e-leles-milaim-zeka-akuzon-produksionin-u-be-pa-dijenine-time/,Showbiz,
677,FOTO/ Konfirmohen opinionistët e ”Big Brother Albania VIP 4”,"Opinionistët e ”Big Brother Albania Vip 4” janë zbuluar. Arbër Hajdari do të rikthehet për të katërtin vit. Ai ka qenë pjesë e pandashme e këtij formati, duke sjellë qëndrime dhe analiza në përputhje me zhvillimet brenda shtëpisë. Këtë sezon, ai do të ketë krah Neda Ballukun. Ish-pjesëmarrëse në edicionin e katërt të “Big Brother” në vitin 2010-2011, Neda ka përvojë në trajtimin e temave të ndryshme brenda këtij formati. Roli i opinionistes i besohet për herë të parë në “Big Brother VIP” dhe pritet të sjellë këndvështrime të tjera për ngjarjet brenda shtëpisë. Edhe pse ende nuk janë zbuluar banorët e këtij edicioni, janë përfolur emra të njohur nga fusha të ndryshme. Formati do përfshijë një kombinim mes personazheve VIP dhe individëve të zakonshëm, të cilët do të ndajnë historitë dhe përvojat e tyre.",https://kohajone.com/showbiz/foto-konfirmohen-opinionistet-e-big-brother-albania-vip-4/,Showbiz,
678,"“Hej Vogue unë jam Dua Lipa”, artistja nga Kosova flet shqip për revistën prestigjioze","Artistja shqiptare me famë botërore, Dua Lipa, e flet me krenari gjuhën shqipe në intervistat e huaja. Së fundmi e ka bërë këtë edhe në rubrikën “What’s in my Bag” për revistën prestigjioze, Vogue. Kjo rubrikë e revistës është tejet e njohur dhe ka pasur të ftuar emra shumë të njohur global të botës së showbizit. Dua Lipa e cila intervistën e dha në anglisht, gjeti momentin që të hijeshonte prezantimin se “çfarë ka në çantë”, duke folur një fjali edhe në shqip. “Hej Vogue, unë jam Dua Lipa, edhe qe çka kena në çantë sot”, tha artistja me origjinë nga Kosova. Nuk është hera e parë që këngëtarja flet shqip në intervista të huaja, ajo ka rastisur t’i tregojë botës për gjuhën tonë edhe në disa emisione tejet të shikuara në Amerikë dhe më gjerë.",https://kohajone.com/showbiz/hej-vogue-une-jam-dua-lipa-artistja-nga-kosova-flet-shqip-per-revisten-prestigjioze/,Showbiz,
679,"Aksidentohet në Dibër gazetarja Ledjona Xheladinaj, dërgohet te Trauma","Gazetarja dhe ish-banorja e Big Brother VIP, Ledjona Xheladinaj është aksidentuar ditën e djeshme në fshatin Melan të Dibrës me motomjet. Mësohet se si pasojë e aksidentit, ajo ka pësuar frakturë në shtyllën kurrizore dhe ndodhet nën kujdesin e mjekëve në spitalin e Traumës. Sipas burimeve gjendja shëndetësore paraqitet stabël, dhe do të vijoj të qëndrojë nën monitorimin e bluzave të bardha për të parë ecurinë nëse do duhet ti nënshtrohet ndërhyrjes kirurgjikale. Ende nuk dihen rrethanat se si ka ndodhur aksidenti, teksa nuk ka një reagim ende nga Ledjona apo familjarët e saj në rrjetet sociale.",https://kohajone.com/showbiz/aksidentohet-ne-diber-gazetarja-ledjona-xheladinaj-dergohet-te-trauma/,Showbiz,
680,"Sara dhe Bardhi bëhen prindër për herë të parë, emri i veçantë i bebushes",,https://kohajone.com/webtv/sara-dhe-bardhi-behen-prinder-per-here-te-pare-emri-i-vecante-i-bebushes/,Showbiz,
681,"Divorci me Besin, Xhensila zbulon të vërtetën e ndarjes: U bë e dëmshme për fëmijët",,https://kohajone.com/webtv/divorci-me-besin-xhensila-zbulon-te-verteten-e-ndarjes-u-be-e-demshme-per-femijet/,Showbiz,
682,"Horoskopi për ditën e sotme, 6 dhjetor 2024","Dashi
Shmangni fantazitë sepse mund të përballeni me zhgënjime të mëdha. Më mirë qëndroni me këmbë në tokë. Financat do jenë në një gjendje të qëndrueshme. Beqarët do kenë ndryshime të mëdha në jetën sentimentale. Demi
Financat do të kenë përmirësime falë mënyrës tuaj të kursimit. Dëshira për të qëndruar sa më shumë me partnerin dhe për te përjetuar emocione do jetë e zjarrtë gjatë kësaj dite. Në punë mund të merrni një propozim. Binjakët
Ditë jo me shumë mundësi sa i përket çështjeve emocionale. Në planin financiar çdo gjë do shkojë për mrekulli. Për ata që janë të papunë mundësi të reja duken ne sfond që duhen kapur në kohë. Gaforrja
Mos u lodhni duke kërkuar princin e kaltër. Yjet do ju favorizojnë në dashuri. Ditë e mirë për projekte të rëndësishme financiare. Investimet do të rezultojnë të suksesshme fale mendjes tuaj brilante. Luani
Një ditë e mirë për ta lëshuar pak dorën sa i përket shpenzimeve. Mund të blini ato gjëra që i keni patur në mendje prej kohësh. Financat tuaja nuk do të dëmtohen aspak për shkak të këtyre blerjeve. Virgjëresha
Në aspektin e ekonomisë do ju duhet të hiqni dorë nga disa shpenzime. Ambienti në jetën tuaj në çift do jetë shumë i qetë sot. Përfitoni për të folur mbi disa çështje dikur të vështira dhe për t’i zgjidhur ato njëherë e mirë. Peshorja
Në çështjet ekonomike duhet të mateni mirë para se të kryeni çdo lloj shpenzimi. Pas një periudhe jo shumë të qetë për jetën tuaj nëdashuri sot do rikthehet shpresa. Beqarët ka shumë mundësi të gjejnë partnerin. Akrepi
Në planin financiar duhet të tregoheni të kujdesshëm me çdo hap që hihdni. Me partnerin do të keni mendime krejtësisht të kundërta mbi një temë te rëndësishme, por edhe mbi të ardhmen. Shigjetari
Në aspektin financiar nuk duhet absolutisht të tregoheni impulsivë sepse do përballeni me probleme serioze. Beqarët nuk do e ndiejnë shumë mungesën e dikujt në krah sepse miqtë nuk do i lënë për asnjë çast vetëm. Bricjapi
Në vendin e punës mund të hasni disa pengesa artificiale. Me shumë zgjuarsi do të dini si t’i kaloni vështirësitë. Në planin financiar nuk do të keni asnjë vështirësi të pakapërcyeshme. Ujori
Do të merrni lajme të mira në punë. Falë angazhimit tuaj mund të merrni rritje rroge ose rritje në detyrë. Për pjesën më të madhe të atyre që janë në një lidhje dashurie, dita do jetë bukur dhe pa probleme. Peshqit
Do të jetë një ditë me fat në planin romantik. Nëse nuk jeni në një lidhje gjasat janë që të mund të gjeni partnerin. Në planin financiar situata do jetë e stabilizuar, pa shumë ulje-ngritje.",https://kohajone.com/showbiz/horoskopi-per-diten-e-sotme-6-dhjetor-2024/,Showbiz,
683,"Xhensila flet për divorcin me Besin: Humbi bashkëpunimi, kam parë nënën time të ther@t","E ftuar në ”Mirëmbrëma Yje” të Arbana Osmanit, këngëtarja Xhensila Myrtezaj ka thyer heshtjen për ndarjen e bujshme me aktorin e humorit, Bes Kallaku, një proces divorci që ka qenë i mbushur dhe vijon të jetë i tillë me një mal me thashetheme. Ajo tha se mes tyre nuk kishte më bashkëpunim, dhe është ajo që e mori hapin për të çuar çiftin e tyre në divorc. Shërimin thotë që e ka gjetur tek fëmijët, dhe ka hedhur poshtë fjalët që u bë si sajesë për çështje pasurie, apo për tradhëti. ”Ka disa vite që ishim përpjekur të sistemonim pakënaqësitë në martesën tonë me dëshirën për të mos i dhënë fund. Por kriza ka gjithmonë në çift. Ne nuk e kishim ndarë akoma nëse donim të ishim ndarë apo bashkë. Por mendoj se në çdo marrëdhënie kur veprat me fjalët nuk kanë shumë përputhshmëri, kur në marrëdhënie ka debate, bëhet toksike. Bëhet e dëmshme për mua, fëmijët, edhe për të. Kështu unë mora vendimin për t’u ndarë. Në çift duhet bashkëpunim, duhet punë nga dy partnerët. Kam kuptuar që nuk duhet të luftojë veç njëra palë, por nga të dyja. Ishte një vendim i marrë nga unë. Më duhej mua ta bëja si hap pasi nuk shihja asnjë mundësi tjetër. Nuk është i lehtë divorci.  Disa hapa sado e vështirë të jetë, duhet gjetur guximi për t’i marrë. Unë e gjeta forcën te fëmijët e mi, sepse doja që në të ardhmen fëmijët të kishin qetësi. Shumë barrë kam marrë mbi supe. Çfarë nuk është thënë për mua, çfarë nuk kam lexuar. Por unë nuk e ndryshoj dot boten, nuk e ndryshoj dot mendësinë e tyre”, thotë Xhensila. Nga ana tjetër Xhensila ndau edhe një histori shumë të fortë familjare, pasi tregoi se nëna e saj është goditur me thika nga babai i saj, pasi ai nuk pranoi divorcin me bashkëshorten e tij. Xhensila tregon edhe pjesën që nëna e saj e ka falur babain e saj. ”Mamaja ime ka qenë rasti i asaj gruas që u plagos me 7 thika dhe humbi njërën dorë. E gjitha kjo ndodhi para syve të mi. Kam parë nënën time teksa therej sepse kërkoi divorcin. Edhe unë e kam ruajtur shumë këtë sekret sepse nuk dua ta lëndoj babanë. Ai është penduar shumë për atë veprim, sepse nuk ka qenë në dijeni se çfarë po bënte ngaqë ishte nën efektin e alkoolit. Nëna ime e ka falur. Ai është babai im dhe këtë gjë nuk e ndryshon asgjë në botë. Kur babai im qe në burg, ishte bërë divorci, nëna ime më mori dhe më çoi në burg të takoj babanë. Ajo ndiente keqardhje për babanë tim, edhe pse ai e masakroi. Por kështu jemi ne femrat, mbulojmë tjetrin, falim, për hir të fëmijëve, por edhe për të pastruar shpirtin”. /R.SH-Koha Jonë/",https://kohajone.com/showbiz/xhensila-flet-per-divorcin-me-besin-humbi-bashkepunimi-kam-pare-nenen-time-te-thert/,Showbiz,
684,"Banorët e BBVK3/ Dikush humbi 20 mijë, një tjetër fitoi 50 mijë ndjekës në Instagram","Banorët e ”Big Brother Kosova Vip 3” duket se kanë pësuar ndryshime të mëdha në rrjete sociale. Në Klan Kosova kanë analizuar dhe kanë sjellë statistika rreth asaj se si qëndrojnë konkurrentët me rrjete sociale. Banori që ka fituar më shumë ndjekës është Drilon Rama, kurse banorja që humbi më shumë është Rovena Stefa. “Driloni ka më së shumti rritje, diku rreth 50 mijë ndjekës i janë shtuar, Arioni ka pasur një rritje, rreth dhjetë mijë. Rezarti kishte 142 mijë, i fitoi rreth shtatë mijë”, thonë gazetarët gjatë analizës. “Kevini ka pasur një rritje, rreth dhjetë mijë. Bay T, rreth 30 mijë i ka fituar. Leo ka hyrë me një milion dhe tani po ashtu ka një milion. Lela i ka pasur rreth 10 mijë, ka fituar më shumë se 30 mijë. Gjesti ka fituar 13 mijë”, thanë ata ndër të tjerash.",https://kohajone.com/showbiz/banoret-e-bbvk3-dikush-humbi-20-mije-nje-tjeter-fitoi-50-mije-ndjekes-ne-instagram/,Showbiz,
685,"Xuxi eskalon me banorët, gati godet Drilonin. Publiku kërkon përjashtimin e tij",,https://kohajone.com/showbiz/xuxi-eskalon-me-banoret-gati-godet-drilonin-publiku-kerkon-perjashtimin-e-tij/,Showbiz,
686,"VIDEO/ Gazetarët nga Athina takohen me Ramën, reperin Noizy dhe me minoritetin grek në Dropull","Emisioni grek “The Reunion” me gazetarët e Sakis Tanimanidis dhe me George Mauride kanë ardhur në Shqipëri. Dy moderatorët e njohur kanë vendosur që episodin e radhës së emisionit të tyre ta zhvillojnë në Tiranë, ndërsa më pas të takohen me minoritetin grek në Derviçan të Dropullit. Ky episod do të publikohet mbrëmjen e sotme në orën 22.30 në ANT1, ku në një “trailer” për atë se çfarë do të paraqitet e cilësojnë si një ”udhëtim që i ka të gjitha”. Moderatorët e nisin udhëtimin me një vizitë në Tiranë, ku do të takohen me kryeministrin Edi Rama, ku i ka pritur në zyrën e tij dhe kanë zhvilluar një “lojë” basketboll. Më pas ata do të zhvillojnë një takim me reperin Noizyn, të cilin do ta shoqërojnë edhe në një nga koncertet e tij. Mirëpo ky takim do të mbyllet me minoritetin grek. Dy gazetarët do të udhëtojnë për në Derviçan, ku do takohen me minoritetin grek atje. A post shared by The Reunion (@thereuniontravelshow)",https://kohajone.com/aktualitet/video-gazetaret-nga-athina-takohen-me-ramen-reperin-noizy-dhe-me-minoritetin-grek-ne-dropull/,Showbiz,
687,VIDEO/ 5 perlat nga Ilnisa Agolli,"“Flet”, podcast-i i ri në Top Channel, mund të mos gjëja më e mirë që kemi parë, po është pa dyshim një emision argëtues… në mënyrën e vet. Pa humbur kohë me shumë fjalë (se dhe ne si Ilnisës nuk na pëqejnë diplomacitë :p), ja 5 momentet kyçe të episodit me Ahmed Kalanë: 1. Ilnisa pyet hoxhën: “A e ndjetë erën e parfumit tim kur më takuat?” Pyetjes jodiplomatike(!), që dukej sikur ishte më shumë një vazhdim i gjendjes… dehëse që na mbeti të gjithëve nga episodi me Laert Vasilin, hoxhë Kalaja iu përgjigj me zgjuarsi se “jo, pasi ndjeu vetëm aromën e portokajve”. Vazhdimi nga ana e Ilnisës me shprehjen se “Gruaja që hedh parfum vjen si një lavire në shtëpi” nuk po i japim dot shpjegim, sepse dhe në emision nuk na u dha ndonjë kamerdare logjike nga moderatorja. 2. Fjalët e pashpjegueshme mbi xhaketën e zezë Fjalët e kësaj jave mbi xhaketë ishin: “Turp”, “Mami”, “Negative”. Edhe pse Ilnisa e shpjegoi në zanafillë se do të mbante mbi trup gjithë ofendimet e shqiptarëve, s’e menduam se do të kthehej në një traditë që vazhdon në çdo episod. Thënë kjo, ajo që mund t’i jetë dukur “gjetje” në fillim, tani është kthyer në një absurd që e humbet edhe misionin e vet ndërgjegjësues. 3. Shprehjet e mençura që hyjnë si “pykë” mes rreshtave Jo çdo fjalë që thuhet, mbart ndonjë kuptim filozofik të thellë pas saj, por jo për Ilnisën. Ilustrojmë disa shprehje të thella, që s’marrin ndonjëherë shpjegim: -“Sa më larg dukesh, aq më afër je.”; -“Ju, zoti Kalaja, shkoni në shtëpi?”; -“Ç’do të thuash me këtë?” (kur Kalaja tha se kishte qenë nxënës shembullor); -“A e shpiku TikTok-un shejtani?”; -“Po magjia… fenomen… Si ka mundësi?” 4. Edhe sa myslimanë do pyesim “Ç’mendon ti për Hatin?” S’e dimë kush e ka shpikur rregullin e të pyeturit të myslimanëve se ç’mendojnë për Hatin, po duhet të ndalojë sepse përveçse tregon injorancë të madhe, nuk bën gjë tjetër. 5. Vendosja e shamisë në emision Fill ky veprim pas tendencës për të nxjerrë me grep ndonjë të sharë për një vajzë të mbuluar në TikTok. Ndonëse nga disa mund të interpretohet si shenjë respekti ndaj të ftuarit, ne mendojmë se ka mënyra më inteligjente për ta shprehur atë. /Anabel/",https://kohajone.com/showbiz/video-5-perlat-nga-ilnisa-agolli/,Showbiz,
688,"Vjen në jetë Nea, çifti Bardhi-Sara tregojnë edhe foton e parë të vogëlushes","Çifti që u krijuan në ”Big Brother Albania Vip 3”, Sara Gjordeni dhe Bardhi këtë të enjte janë bërë prindër për herë të parë, pasi sot erdhi në jetë vajza e tyre, Nea. Këtë e bënë ditur çifti përmes një postimi të përbashkët në rrjetet sociale, duke kumtuar me ndjekësit për ardhjen në jetë të foshnjës së tyre. “Na e mbushe jetën mua dhe babit sot Nea jone!”, ishte përshkrimi që bëri Sara dhe Bardhi në postimin e tyre. A post shared by Sara Nikol Idrizi (@saragjordeni)",https://kohajone.com/showbiz/vjen-ne-jete-nea-cifti-bardhi-sara-tregojne-edhe-foton-e-pare-te-vogelushes/,Showbiz,
689,Çfarë të mësojmë nga situata Fero-Arbenita?,"Kur një marrëdhënie përfundon, sidomos kur aty përfshihen edhe fëmijë, situata mund të bëhet kaotike dhe e vështirë për të gjithë të përfshirët. Rasti i fundit mes Feros dhe Arbenita Ismajlit është një shembull i qartë se si një ndarje mund të eskalojë në një luftë publike, duke përfshirë edhe ndjekësit në rrjete sociale dhe më e rëndësishmja, fëmijën në mes të kësaj vorbulle. Fero ka shprehur shqetësime për vajzën e tij, duke deklaruar se ajo po keqpërdoret nga të huaj. Ndërkohë, Arbenita (për momentin) ka zgjedhur të qëndrojë më e rezervuar në publik, duke treguar se konflikti i hapur nuk ndihmon asnjë palë. Por, çfarë mund të bëhet për të shmangur një situatë të tillë dhe për të mbrojtur mirëqenien emocionale të të gjithë të përfshirëve? Një nga mësimet kryesore nga situata të ngjashme është rëndësia e vendosjes së kufijve të qartë, jo vetëm për ish-partnerët, por edhe për publikun. Ndarjet mund të shndërrohen në skena dramatike nëse kufijtë nuk respektohen. Diskutimet për çështje personale dhe familjare duhet të mbeten private, larg syrit të rrjeteve sociale. Prandaj nuk u duhet dhënë vëmendje deklaratave të njërës palë në rrjetet sociale. Kjo jo vetëm që mbron fëmijët, por shmang edhe përhapjen e informacionit që mund të keqpërdoret nga të tjerët. Fokusi tek fëmijët Fëmijët shpesh bëhen “viktima” të ndarjeve të vështira. Kur prindërit përfshijnë fëmijët në konfliktet e tyre, ata mbartin barrën emocionale të të rriturve. Është e rëndësishme që të dyja palët të mbajnë një qëndrim të matur dhe të mos përfshijnë fëmijën në mosmarrëveshjet e tyre. Në vend të akuzave publike, duhet të ketë një përqendrim tek mirëqenia e fëmijës dhe krijimi i një mjedisi sa më të qëndrueshëm për ta. Menaxhimi i manipulimit dhe toksicitetit Në raste divorcesh të komplikuara, shpesh njëri partner mund të përdorë taktika manipuluese për të fituar mbështetje ose për të dëmtuar imazhin e tjetrit. Këto situata kërkojnë vetëkontroll dhe qëndrueshmëri. Nuk mund të kontrollosh sjelljen e ish-partnerit, por mund të kontrollosh reagimin tënd. Fokusohu te faktet, shmang dramatizimet dhe përpiqu të mbash një ton neutral. Mos lejo që provokimet të të tërheqin në një konflikt të hapur. Kujdesi për veten Ndarjet janë të lodhshme emocionalisht dhe fizikisht. Prandaj, është thelbësore të kujdesesh për veten në këtë periudhë të vështirë. Praktiko kujdesin për veten duke mbajtur rutinën e përditshme të qëndrueshme, duke u përfshirë në aktivitete që të sjellin kënaqësi dhe duke qëndruar pranë njerëzve që të mbështesin. Nëse ndihesh i/e mbingarkuar emocionalisht, mos hezito të kërkosh ndihmën e një profesionisti. Dokumentimi i çdo gjëje Nëse konflikti eskalon në gjykatë, mbajtja e dokumenteve të komunikimeve, mesazheve dhe detajeve të tjera mund të jetë vendimtare. Kjo nuk bëhet për të ndërtuar një “rast” kundër ish-partnerit, por për të mbrojtur veten dhe për të siguruar që e vërteta të mos shtrembërohet. Mbrojtja e fëmijëve nga konflikti Shmang bisedat negative për ish-partnerin para fëmijëve, ruaj rutinën e tyre dhe sigurohu që të ndihen të dëgjuar dhe të mbështetur. Në fund të fundit, divorci nuk duhet të jetë një betejë publike. Situata e Feros dhe Arbenitës na kujton rëndësinë e maturisë, kufijve dhe përqendrimit tek ajo që ka më shumë rëndësi: mirëqenia e fëmijëve dhe shëndeti emocional i vetes. /Anabel/",https://kohajone.com/showbiz/cfare-te-mesojme-nga-situata-fero-arbenita/,Showbiz,
690,"Tashmë edhe zyrtare, Lumbardh Salihu kandidat për deputet i LDK-së","Lumbardh Salihu, fituesi i ”Big Brother Kosova Vip 2”, ka nisur një rrugë drejt politikës. Ai do të jetë kandidat për deputet në zgjedhjet e ardhshme qendrore të Kosovës, të cilat do të mbahen më 9 shkurt 2025. Pak javë më parë, Lumbardhi kishte njoftuar se kishte aderuar në Lidhjen Demokratike të Kosovës (LDK), parti e cila të mërkurën, publikoi listën e plotë të kandidatëve për deputet, në mesin e të cilëve figuron edhe emri i Lumbardhit. Ai është i njohur për publikun shqiptar për karrierën që e nisi si futbollist, për të kaluar më pas në modeling dhe më pas në Big Brother. Pas famës televizive Salihu ka kaluar në një dimension të ri, atë të angazhimit politik, duke u bërë një kandidat i LDK-së për të përfaqësuar qytetarët e Kosovës në Kuvendin e Kosovës. Në një moment kur interesimi për rinovimin e politikës kosovare është i madh, Lumbardhi ka fituar mbështetje nga disa grupe të ndryshme shoqërore, sidomos nga ata që e konsiderojnë si një figurë të re dhe dinamike, por edhe nga të rinjtë që presim Ndryshmin në Kosovë.",https://kohajone.com/showbiz/tashme-edhe-zyrtare-lumbardh-salihu-kandidat-per-deputet-i-ldk-se/,Showbiz,
691,"VIDEO/ Dylan Reka nuk bie nga ”Froni”, tregoi se talenti është mbi teknikën","Mbrëmë u mbajt nata e parë e festivalit ”Kënga Magjike 2024”. Mes shumë momenteve, një spikati dhe po vlerësohet pa masë. Dylan Reka konkurron me këngën “Froni”, e cila është pritur mjaft mirë nga publiku, por ai mbrëmë u përball me një problem teknik gjatë performancës së tij. Artisti u detyrua që të ndalonte performancën sapo nisi të këndonte, sepse nuk dëgjonte muzikën në kufje. Teksa nisi të këndonte sërish shihet që u përball me të njëjtin problem, por nuk ndaloi këndimin. Dylan vazhdoi këngën me gjithë fuqinë e zërit të tij dhe pavarësisht problemit teknik dha një performancë të jashtëzakonshme. Kështu Dylan na vërtetoi se një artist di të tejkaloj çdo vështirësi teknike, sepse talenti është mbi teknikën. Kjo performancë po pëlqehet pa masë dhe po vlerësohet nga kushdo në rrjete sociale. A post shared by Kënga Magjike (@kengamagjikeofficial)",https://kohajone.com/showbiz/video-dylan-reka-nuk-bie-nga-froni-tregoi-se-talenti-eshte-mbi-tekniken/,Showbiz,
692,Janë ndarë apo jo? Fotoja e Gaz Pajës dhe Irës shton dyshimet mbi raportin e tyre,,https://kohajone.com/webtv/jane-ndare-apo-jo-fotoja-e-gaz-pajes-dhe-ires-shton-dyshimet-mbi-raportin-e-tyre/,Showbiz,
693,"Alban Skënderaj dhe Miriam Cani, prindër për herë të tretë?",,https://kohajone.com/showbiz/alban-skenderaj-dhe-miriam-cani-prinder-per-here-te-trete/,Showbiz,
694,"Ja cili është parashikimi i yjeve për ditën e sotme, 5 dhjetor 2024","Dashi
Një situatë sfiduese, por disi zbavitëse, do t’ju japë një mundësi për të demonstruar fleksibilitetin tuaj, dhe do të bëni një përshtypje veçanërisht të mirë për dikë që ju ka në vëmendje. Aspekti financiare paraqitet në formë të mirë. Demi
Ju keni punuar shumë për të krijuar një botë të rehatshme për veten tuaj, por ndonjëherë mungesa e rehatisë mund të jetë një përvojë shumë pasuruese. Mos bini pre e qetësisë sepse ajo nuk është kurrë e qëndrueshme. Binjakët
Përdorni sensin tuaj të humorit për të tejkaluar situatat problematike dhe tensionet. Për këtë do të shpërbleheni me një ditë të mbushur me harmoni dhe të qeshura. Kjo nuk është një ditë për t’i marrë gjërat seriozisht. Gaforrja
Në një situatë stresuese sot, do të duhet të qëndroni të qetë dhe nën kontroll, sepse askush tjetër nuk do të jetë në gjendje ta bëjë këtë për ju. Ndoshta nuk ju pëlqen të merrni një rol udhëheqës, por është në interesin tuaj më të mirë ta bëni sot këtë. Luani
Sot duhet të tregoni më shumë kujdes në gjithçka që bëni, veçanërisht në transaksionet financiare. Nëse përgatiteni të blini diçka, sigurohuni që mund ta përballoni! Kjo nuk është një ditë e mirë për të kërkuar para borxh. Virgjëresha
Sot keni dëshirë që të largoheni nga e përditshmja dhe e zakonshmja, por nuk do të jetë shumë e lehtë që ta bëni këtë. Madje sot kërkesa do të jetë më e madhe për të kryer disa punë për të cilat ju mungon interesi. Mos rrezikoni duke i anashkaluar këto kërkesa. Peshorja
Sot kujtimet e ëmbla romantike nga shumë kohë më parë do të nxiten papritur në fillim të ditës. Nëse i keni thënë lamtumirë një raporti, mos u ktheni më pas. Tregoni më shumë vendosmëri. Akrepi
Në jetën tuaj profesionale, kjo është një kohë për të pritur që gjërat të vijnë tek ju. Koha juaj po vjen së shpejti; thjesht duhet të presni. Në jetën tuaj personale, disa situata stresuese me të cilat jeni marrë kohët e fundit do t’i lini përfundimisht pas krahëve. Shigjetari
Sot mund të përballeni me dis sfida ekonomike që nuk i kishit parashikuar. Me pak kujdes dhe mbështetje do t’i kaloni këto vështirësi. Aspekti sentimental kërkon më shumë vëmendje nga ju. Bricjapi
Eshtë krejtësisht e pranueshme për ju që të zgjidhni kë dëshironi të dëgjoni dhe kë jo. Të gjithë meritojnë të merren seriozisht, siç e dini mirë. Disa njerëz janë shumë të lehtë për ju, dhe nuk ju japin të vërtetën e mjaftueshme për t’ju ndihmuar të rriteni. Ujori
Për të mësuar më shumë rreth një personi të ri që ka mbërritur së fundmi në skenë, duhet të lëvizni përtej pyetjeve dhe përgjigjeve të thjeshta. Ecni përpara dhe veproni me disa supozime logjike për këtë person. Sa i përket parave, gjërat nuk janë shumë në formë. Peshqit
Një personalitet i madh që punon me ju mund të jetë argëtues, por nganjëherë ky koleg kryengritës mund të jetë i lodhshëm. Sot mund të duket se melodrama e tij/e saj personale po ju pengon të bëni punën tuaj.",https://kohajone.com/aktualitet/ja-cili-eshte-parashikimi-i-yjeve-per-diten-e-sotme-5-dhjetor-2024/,Showbiz,
695,Ronela Hajati për ”Kënga Magjike”: Pres të shënoj rekorde të reja,"Artistët e natës së dytë gjysëmfinale të “Kënga Magjike” në Tv Klan janë gjithë sy e veshë si anëtarë jurie, por nesër, vëmendjen do e marrë kënga. Nga “stoli i rehatisë” në skenën e festivalit magjik, ata nuk kanë kursyer komentet. Ronela Hajati është shprehur e lumtur që do të këndojë natën e dytë të gjysëmfinales së “Këngës Magjike” teksa ka thënë se njëherë që e ka hapur natën e parë nuk i ka shkuar mirë. Matilda Mcini: Duke e ditur shortin, sipas teje, kur është më e fortë gara, sonte apo nesër mbrëma? Ronela Hajati: Një falenderim special për atë që tërhoqi emrin tim për natën e dytë. Unë jam artiste që shumicën e rasteve , pjesëmarrjet e mia në festival kanë qenë në natën e parë dhe ka shumë emocione të mëdha. Ne sot heqim emocion për nesër dhe ishalla dal më mirë se herët e tjera që kam qenë natën e parë. Ardit Gjebrea: Pse, ty gjithmonë mirë të kanë shkuar, pse ankohesh? Ronela Hajati: Njëherë që e hapa natën e parë nuk më vajti mirë. Ardit Gjebrea: Pse çfarë ndodhi? Ronela Hajati: Nuk doli fare. Ardit Gjebrea: Nuk doli as natën e fundit kënga? Ronela Hajati: Po pres këtë natën e dytë të shënoj rekorde të reja.",https://kohajone.com/showbiz/ronela-hajati-per-kenga-magjike-pres-te-shenoj-rekorde-te-reja/,Showbiz,
696,Hoxhë Ahmed Kalaja flet për Hatin e TikTok-ut: Nuk jam dakord me…,"Hoxhë Ahmed Kalaja i ftuar në ”Flet” podcast nga Ilnisa Agolli, komentoi edhe vajzën fenomen të TikTok, Hatin, e cila njihet gjerësisht nga publiku nga videot që publikon në rrjete sociale për jetën e saj të luksit dhe besimin fetar që ajo i përket, Islamin. Kalaja tha se islami është për të gjithë dhe se Hati ka gjetur mënyrën e saj caktuar të besimit. Për hoxhën nuk përbën aspak problem mënyra se si Hati shfaqet në TikTok, për deri sa ajo nuk ka dalë të thotë se është shembulli ideal i fesë islame. ”Islami është shumë i gjerë dhe i pranon të gjithë brenda gjirit të vetë, pra në kuptimin edhe Hatin edhe Ahmedin. Islami është për të gjithë, kështu që ajo ka gjetur një mënyrë të caktuar. Ajo asnjëherë nuk ka pretenduar se unë jam shembulli i myslimanes ideale, nuk e ka pretenduar kurrë. Ka gjetur atë formë të elaburimit të shprehjes, të reklamimit, të fitimit. Unë për shembull nuk jam dakord me disa gjëra që bien ndesh me islamin le të themi, mirë po nuk mund të themi ajo goca obobo çfarë po bën ajo. Ajo ashtu e sheh të arsyeshme, është zgjedhja e saj. Nëse Hati do të thoshte dëgjoni këtu nëse doni myslimanen ideale unë jam shembulli, atëherë ne do thoshim prit se kjo goca ka probleme të mëdha, se as Ahmed Kalaja nuk mund të jetë personifikimi i islamit”.",https://kohajone.com/showbiz/hoxhe-ahmed-kalaja-flet-per-hatin-e-tiktok-ut-nuk-jam-dakord-me/,Showbiz,
697,Transeksuali Alex Consani shpallet modelja e vitit,"Alex Consani po shkruan një faqe të vogël historie duke u bërë gruaja e parë transseksuale që kurorëzohet modelja e vitit. 21-vjeçarja amerikane u nderua në Fashion Awards në Londër. E njohur për flokët dhe vetullat e saj të zbardhura, Consani ka punuar për marka super të famshme si Chanel, Stella McCartney dhe Victoria’s Secret, për të përmendur disa. Consani është bërë një yll global falë TikTok, duke pasur aktualisht mbi 4 milionë ndjekës. Debutimi i saj në pasarelë ishte në vitin 2021 me Tom Ford.",https://kohajone.com/showbiz/transeksuali-alex-consani-shpallet-modelja-e-vitit/,Showbiz,
698,7 gra? Hoxhë Ahmed Kalaja: Ata që kanë dashnore na akuzojnë se…,"Hoxhë Ahmed Kalaja i ftuar tek podcasti ”Flet” nga Ilnisa Agolli, foli rreth fesë myslimane, duke “shuar” edhe disa kuriozitete. Një nga këto është edhe sa herë i lejohet një myslimani të martohet. “Puna e katrës nuk është e obliguar as e orientuar është diçka që është lënë në bazë të traditës, ato vende që e kanë traditë le ta bëjnë, unë nuk e sugjeroj. Sepse ne kemi tre probleme. Nuk e kemi kulturën, po dhe besimin nuk e kemi atë që duhet, po dhe kushtet nuk i kemi”, tha Ahmed Kalaja.I pyetur se “po për ata që thonë që mund të martohesh me 7 gra”, hoxha u përgjigj se “nuk është thënë që myslimani i vërtetë është ashtu, ngaqë kanë shumë dashnore dhe na akuzojnë neve që kemi 7”. Ilnisa Agolli: Kam marrë një shami me vete, do më mbulosh? Ahmed Kalaja: Po prit, tani? Ilnisa Agolli: Do bëjmë muhabet? Ahmed Kalaja: Mbaruam? Ilnisa Agolli: Muhabet është fjalë arabe, e di ti? Ahmed Kalaja: Po. Ilnisa Agolli: Çfarë do të thotë muhabet? Ahmed Kalaja: Dashuri, por nuk do të bëjmë se jemi para kamerave. Ilnisa Agolli: Do që të na vrasi Moza, apo? Do më mbulosh? Ahmed Kalaja: Po, me shumë kënaqësi.",https://kohajone.com/showbiz/7-gra-hoxhe-ahmed-kalaja-ata-qe-kane-dashnore-na-akuzojne-se/,Showbiz,
699,Protestë virtuale për Lelën me këmbët hapur!,,https://kohajone.com/showbiz/proteste-virtuale-per-lelen-me-kembet-hapur/,Showbiz,
700,VIDEO/ Leo mes lotësh tregon sfidat e një familjari: Nuk lëviz,"Leonardo Gashi ka prekur të gjithë banorët me rrëfimin për një familjar të tij në sfidën ”Ngjyrat e jetës time”. Ai tregoi se djali i axhës së tij ka kaluar sëmundjen e kancerit si 18 vjeçar dhe si shkak i sëmundjeve të tjera është i palëvizshëm. Leo thekson ndër të tjerash që frika e tij më e madhe është humbja e tij. Banorët e shtëpisë nga ana tjetër e përshëndetën me duartrokitje Robertin, duke i thënë se duhet të vazhdojë e të qëndrojë i fortë. ”E kam një pjesë që më jep shumë frikë këtu brenda, se kur flas për të jam shumë i emocionuar. E kam një djalë jashtë, që e kam djalë të tezes dhe të mixhës prej të dy anëve që kur i ka bërë 18 vjet për ditëlindje të tij, ka pasur kancer që jam shumë shumë i lidhur me të, që kam kaluar shumë shumë me të”, tha ai.",https://kohajone.com/showbiz/video-leo-mes-lotesh-tregon-sfidat-e-nje-familjari-nuk-leviz/,Showbiz,
701,VIDEO/ Rovena Stefa flet për të ardhmen: Dua të kem fëmijë,"”Ngjyrat e jetës time”, një lojë e dhënë nga Vëllai i Madh në ”Big Brother Kosova Vip 3”, ka bërë bashkë të gjithë konkurrentët, ku këta të fundit duhet t’u përgjigjeshin pyetjeve. Në një nga pyetjet që iu parashtrua, Rovena Stefa ka treguar se si e sheh veten në të ardhmen. Banorja u shpreh se do të kishte shumë dëshirë të gjente partnerin e jetë dhe të kishte fëmijë. ”Në aspektin personal. Do doja shumë të gjej dashurinë e jetës që deri tani nuk ka qenë e suksesshme, e të kem fëmijë. E di se jam në ato limitet e mia”, u shpreh ajo.",https://kohajone.com/showbiz/video-rovena-stefa-flet-per-te-ardhmen-dua-te-kem-femije/,Showbiz,
702,"“Real estate nr2”, Fero ironizon Arbenitën me një tjetër foto",,https://kohajone.com/webtv/real-estate-nr2-fero-ironizon-arbeniten-me-nje-tjeter-foto/,Showbiz,
703,"Përplasje mes opinionistëve të BBVK: Milaim Zeka ironizon me Lejlën, Olta Gixhari reagon ashpër",,https://kohajone.com/webtv/perplasje-mes-opinionisteve-te-bbvk-milaim-zeka-ironizon-me-lejlen-olta-gixhari-reagon-ashper/,Showbiz,
704,Dafina Zeqiri planifikon koncertin madhështor,"Këngëtarja Dafina Zeqiri ka mbajtur një koncert mbrëmjen e djeshme në Prishtinë, ku morën pjesë shumë adhurues të muzikës për të shijuar performancën e saj live. Përmes një postimi në TikTok, ajo ka ndarë me ndjekësit se po punon për një koncert madhështor të ardhshëm. Në një komunikim me një prej fansave, Dafina ka zbuluar se po shqyrtohet mundësia e mbajtjes së koncertit në një stadium, duke thënë: “Imagjinojeni në stadium. Jemi në planifikim e sipër.” Do shkonit në koncertin e saj?",https://kohajone.com/showbiz/dafina-zeqiri-planifikon-koncertin-madheshtor/,Showbiz,
705,"Ja cili është parashikimi i yjeve për ditën e sotme, 4 dhjetor 2024","Dashi
Koha është në anën tuaj sot-më në fund! Pas një periudhe të gjatë ndjesie sikur të mos kishit kontroll mbi kalendarin tuaj, ju jeni përsëri në krye. Gjëja e parë që duhet të planifikoni për veten është që të mendoni për veten tuaj dhe të relaksoheni. Demi
Sot, të kuptuarit e një situate të re të panjohur mund të mos jetë aq e lehtë sa zakonisht. Ka një ajër të fortë konfuzioni që po lundron dhe po sulmon shumë njerëz duke përfshirë edhe ju, për fat të keq. Kthejeni përqendrimin tuaj tek çështje të thjeshta, por me prioritet. Binjakët
Ju padyshim dini se si të krijoni një atmosferë të mirë për njerëzit që keni pranë,
por sot ju meritoni të bëni një pushim. Kjo është një mundësi e mrekullueshme për të eksploruar diçka të re dhe për të provuar diçka që nuk mund të keni provuar më parë. Gaforrja
Nëse dikush hutohet nga diçka që ju thoni sot, bëni mirë që ta sqaroni me detajer. Ju duhet të qartësoni mendimet tuaja dhe të flisni shkurt. Sa i përket çështjeve financiare, duhet të tregoni më shume kreativitet për të zgjeruar alternativat. Luani
Jeta juaj e përditshme po kalon nëpër disa kthesa komploti të denja për një thriller klasik Hollivudjan. Lajm i mirë është se ju mund ta ndaloni këtë nëse doni! Fokusoni komunikimin tuaj me disa njerëz të rëndësishëm në planet dhe projektet e ardhshme. Virgjerësha
Duhet të tregoheni më të pjekur në vendimet tuaja që kanë të bëjnë me dashurinë. Situatat emocionale përdorini në avantazhin tuaj. Mos lejoni që një pengesë e vogël të bëhet shkak për probleme të mëdha. Peshorja
Nëse do t’ju duhet të qëndroni zgjuar deri në mesnatë për të përfunduar disa detyra të lëna pas dorë, atëherë bëjeni këtë. Nuk këshilloheni që të shkaktoni vonesa me afatet sepse mund të dëmtoni reputacionin tuaj. Akrepi
Përpiquni t’i kuptoni njerëzit sot, duke shmangur fërkimet me personat të cilët kanë një opinion ndryshe nga ju. Në dashuri do t’ju duhet të bëni një hap pas për të shmangur keqkuptimet. Shigjetari
Sot bota ka diçka të mrekullueshme për t’ju treguar kështu shijoni përvojën! Paraja mund të mos jetë në gjendje të blejë lumturinë, por mund t’i bëjë njerëzit të ndihen mirë. Në dashuri jo gjithçka shkon sipas planit. Bricjapi
Ka ardhur momenti që të zhvilloni një bisedë të cilën e keni shtyre prej kohësh.
Të dëgjoni me kujdes dhe të përgjigjeni qartë do të jetë më e rëndësishmja. Në punë keni nevojë për më shumë nxitje veçanërisht në aspektin financiar. Ujori
Askush nuk po ju pengon në rrugën tuaj, pra gëzoni kushte fantastike për sukses. Por jo gjithmonë rruga pa pengesa eshte garanci për t’ia dalë mbanë. Nëse nuk tregoni guxim, asgjë nuk mund të funksionojë. Kjo gjë vlen edhe në dashuri. Peshqit
Sot, mos u habitni nëse disa njerëz ua thonë gjërat troç. Kjo do t’ju ndihmojë që të jeni me realistë. Në punë do t’ju duhet të tregoni më shumë përkushtim për të arritur suksesin që dëshironi.",https://kohajone.com/aktualitet/ja-cili-eshte-parashikimi-i-yjeve-per-diten-e-sotme-4-dhjetor-2024/,Showbiz,
706,FOTO/ Nata e Bardhë ndez sheshin ”Skënderbej” me yjet e muzikës shqiptare,"Mbrëmjen e djeshme, sheshi “Skënderbej” u mbush me energji dhe emocione, teksa disa nga emrat më të njohur të muzikës shqiptare performuan në koncertin festiv të organizuar në kuadër të “Natës së Bardhë”. Alban Skënderaj, Xhensila Myrtezaj, Anxhela Peristeri, Manjola Nallbani, Era Rusi, Juliana Pasha, Semi Jaupaj, Sardi Strugaj, Vesa Luma dhe Emra Brah ishin artistët që dhuruan një spektakël të paharrueshëm për mijëra qytetarë. Mijëra të rinj dhe të reja kishin mbushur sheshin “Skënderbej”, i cili është kthyer në një hapësirë gjigande festive.",https://kohajone.com/aktualitet/foto-nata-e-bardhe-ndez-sheshin-skenderbej-me-yjet-e-muzikes-shqiptare/,Showbiz,
707,Olta krah Lelës dhe kundër Milaim Zekës: Të ka hije në këtë moshë të përfshihesh në shaka si para-adoleshent?,"Milaim Zeka është opinionist i ”Big Brother Kosova Vip 3”, dhe sot në Instagramin e tij u publikua një video collab nga një tjetër profil, ku banorja Lela shihet me këmbët e hapura në një ditë të zakonshme në shtëpinë e famshme, duke shtuar një mbishkrim ironik: “Hapet televotimi”. Kjo ka shkaktuar debat sesi Zeka e ka lejuar këtë video. Për këtë situatë opinionistja tjetër e spektaklit, Olta Gixhari, nuk ka qëndruar e heshtur. Përmes një shkrimi të gjatë në InstaStory, ajo kritikoi ashpër kolegun e saj për këtë veprim, duke e cilësuar të papërshtatshëm dhe të dëmshëm: “Sa gjest i vogël të përfitosh nga dobësia e një gruaje. Fshehurazi, pas krahëve, ndërkohë që ajo nuk është as e vetëdijshme për situatën”, shkroi Olta. Duke vazhduar, ajo shtoi: “Rendohet ky veprim e bëhet i pafalshëm kur vjen nga një burrë, i cili është dhe pjesë e produksionit. A të ka hije, Milaim, në këtë moshë, me familje e fëmijë, të përfshihesh në shaka seksuale si para-adoleshent?”. Olta gjithashtu vuri theksin te rëndësia e mirëkuptimit dhe respektit, sidomos ndaj figurave publike që jetojnë nën presionin e kamerave 24/7: “Askush nuk meriton të ndihet i turpëruar apo i poshtëruar për diçka kaq të pafajshme”.",https://kohajone.com/showbiz/olta-krah-leles-dhe-kunder-milaim-zekes-te-ka-hije-ne-kete-moshe-te-perfshihesh-ne-shaka-si-para-adoleshent/,Showbiz,
708,"Debat i fortë mes Drenushës dhe Xhenetës, por banorët e shohin si lojë","Një debat tejet i fortë është zhvilluar mes Xhenetës dhe Drenushës. Shkak u bë ndarja e buxhetit, si dhe një kërkesë e Drilonit, të cilën Drenusha ia plotësoi e që Xhenetës nuk i erdhi aspak mirë. Xheneta i ka reaguar më pas Drenushës duke konsideruar se me atë kërkesë po e shpenzonte kot buxhetin. “Nuk ja bleve vetëm konfleksat por edhe bananet Drilonit”, i tha Xheneta. Ndërkohë, Drenusha me ashpërsi ia ktheu Xhenetës, e cila i kërkoi të jetë më njerëzore. “Po kush je more ti me vendos ër këtë sen, 5 javë ditë djali nuk ka porosit asgjë. Bëhu pak më njerëzore”, i tha Drenusha me një ton të lartë. Debati i tyre vazhdoi tutje për çmimet e produkteve ushqimore në prani të banorëve të tjerë, të cilët nuk është se e besuan shumë këtë përplasje.",https://kohajone.com/showbiz/debat-i-forte-mes-drenushes-dhe-xhenetes-por-banoret-e-shohin-si-loje/,Showbiz,
709,VIDEO/ Sherr i ashpër mes Gjestit dhe Xhenetës: Kjo për lekë gjithçka bën,"Xheneta dhe Gjesti i kanë dhënë fund marrëdhënies së tyre. Me përfundimin e raportit të tyre kanë shpërthyer edhe akuzat për njëri-tjetrin. Gjesti u shpreh se Xheneta kurrë më nuk do ta ketë mundësi që të afrohet me të teksa u shpreh se kjo e fundit mbrëmë e ka treguar vetën. “T’ka dalë fytyra dhe janë pa krejt senet, më nuk e ki mundësinë as me gishtin e vogël me më prek. Kurrë në jetë mos të ndodhë as me më këqyrë më – pasha Zoti as që të preku më”,-u shpreh Gjesti. “Unë nuk du as me fol me një mashkull që flet keq me femrën e vet”, iu kundërpërgjigj Xheneta. Gjesti i bëri thirrje ‘Vëllai të Madh’ që të sjell një banor të ri në këmbim të 10 mijë eurove nga çmimi i madh pasi siç tha ai ”kjo për pare gjithçka bën, sjell edhe alkool me pi”. Kësaj thirrjeje iu bashkua edhe Xheneta teksa u zotua se nëse do të realizohet kjo gjë do të dhurojë super spektakël. ”Dje thash për 10 mijë euro hi, gjithçka bëjë bile ‘Vëllai i Madh’ të tregojë edhe kënd me pru nëse dëshiron super spektakël se Kevini s’ka bë kurgjo çka bëjë unë”, u shpreh Xheneta.",https://kohajone.com/showbiz/video-sherr-i-ashper-mes-gjestit-dhe-xhenetes-kjo-per-leke-gjithcka-ben/,Showbiz,
710,VIDEO/ Sara dhe Driloni shkaktojnë kaos për punët e shtëpisë,"Të shpallur si kapitenët e javës, Sara dhe Driloni kanë gjetur veten para banorëve tjerë të shtëpisë më të famshme në vend, të ”Big Brother Kosova Vip 3”. Të ulur gjithë vesh, banorët, nga dyshja kanë pranuar detyrat, por prej disave ka edhe pakënaqësi.",https://kohajone.com/showbiz/video-sara-dhe-driloni-shkaktojne-kaos-per-punet-e-shtepise/,Showbiz,
711,Eneda Tarifa flet për periudhën e vështirë: Kam tentuar të shkoj te psikologu,,https://kohajone.com/webtv/eneda-tarifa-flet-per-periudhen-e-veshtire-kam-tentuar-te-shkoj-te-psikologu-2/,Showbiz,
712,"“Zemra ime”, urimi emocionues i Endri Priftit për partneren e tij, Ola Brukon",,https://kohajone.com/webtv/zemra-ime-urimi-emocionues-i-endri-priftit-per-partneren-e-tij-ola-brukon/,Showbiz,
713,"Ndalohet “Mora Fjalë” në stadiumin “Air Albania”, reagon Shkurte Fejza: Ka qenë një injorim",,https://kohajone.com/webtv/ndalohet-mora-fjale-ne-stadiumin-air-albania-reagon-shkurte-fejza-ka-qene-nje-injorim/,Showbiz,
714,Eneda Tarifa flet për periudhën e vështirë: Kam tentuar të shkoj te psikologu,"Në një intervistë për emisionin “Natën me Aulonën”, këngëtarja Eneda Tarifa ndau momente të sinqerta nga jeta e saj personale, duke treguar se ka kaluar periudha të vështira emocionale, përfshirë edhe një fazë të lehtë depresioni, të cilën nuk e kishte kuptuar menjëherë. “Ka pasur një periudhë kur e kuptova më vonë që kisha kaluar depresion. Në atë kohë nuk e dija, por shenjat dhe simptomat që ndjeja ishin të lidhura me depresionin. Nuk ishte një depresion i rëndë, por gjithsesi një fazë e ndërlikuar për mua. Kam pasur edhe momente ankthi, mendime që të bëjnë të pyesësh ‘pse jam këtu, pse ekzistoj,’ apo frikë për jetën. Por besoj se këto janë ndjesi që çdo njeri mund t’i përjetojë në momente të caktuara”, rrëfeu këngëtarja. Megjithatë, Eneda pranoi se nuk ka shkuar kurrë te psikologu, edhe pse e ka menduar disa herë: “Kam tentuar disa herë të shkoj. Kam lënë orare, por gjithmonë në momentin e fundit e kam ndryshuar mendjen. Nuk kam qenë gati të pranoj që dikush tjetër të dëgjojë ato që kam brenda meje. Ndoshta është një ndjenjë që lidhet me mentalitetin tonë, sepse në Shqipëri ende ekziston një lloj tabuje për të kërkuar ndihmë psikologjike”, tha ajo. Edhe pse vetë nuk ka ndjekur terapi profesionale, Eneda theksoi rëndësinë e saj për ata që ndihen në nevojë: “Kush ka nevojë për psikolog, duhet patjetër të shkojë. Unë vetë kam kaluar shumë nga këto momente përmes muzikës, e cila ka qenë forma ime e terapisë”.",https://kohajone.com/showbiz/eneda-tarifa-flet-per-periudhen-e-veshtire-kam-tentuar-te-shkoj-te-psikologu/,Showbiz,
715,"Horoskopi për ditën e sotme, 3 dhjetor 2024","Dashi
Mos u përpiqni t’i impononi të tjerëve mendimin tuaj. Punoni për planet rreth së ardhmes me persona që keni besim të plotë. Në mbrëmje, mund të merrni një telefonatë inkurajuese që do t’ju nxisë drejt suksesit. Demi
Ekziston mundësia të keni mosmarrëveshje në familje rreth planeve për pushime. Megjithatë përpiquni të ruani qetësinë edhe nëse gjërat nuk do të shkojnë ashtu sikurse kishit planifikuar. Probleme të tilla do të zgjidhen me kalimin e kohës. Binjakët
Të lindurit e kësaj shenje duhet të tregohen të kujdesshëm ndaj personave që interesohen menjëherë rreth ideve tuaja për të fituar më shumë të ardhura. Ka gjasa që ata të shfaqin xhelozi dhe këtë ta reflektojnë në marrëdhëniet tuaja në punë. Rekomandohet që mbrëmjen ta kaloni me miq të mirë. Gaforrja
Mos i merrni për bazë kritikat e disa personave që kanë shprehur shpesh herë zili ndaj jush. Mos u shqetësoni dhe ecni përpara. Sa i përket jetës profesionale, parashikohet një ditë e mbarë, mbi të gjitha për ata që po përpiqen të hapin një biznes të ri. Luani
Të lindurit e kësaj shenje do të përballen me disa probleme, të cilat do t’i zgjidhin lehtësisht. Kushtojini më shumë kohë vetes dhe angazhohuni në ushtrime fizike. Mos u mbingarkoni me përgjegjësi, të cilat nuk mund t’i përballoni. Virgjëresha
Nëse keni ndërmend të bëni ndryshime thelbësore në jetën tuaj, është koha e duhur për ti bërë ato. Bëni kujdes nëse keni vendosur të investoni në një projekt të caktuar. Në mbrëmje, përpiquni të gjeni kohë për aktivitet fizik. Peshorja
Ndiqni rrugën tuaj dhe mos i jepni shumë këshilla të tjerëve pasi ekziston mundësia të mos mirëkuptohen në raste në caktuara. Sot mund të përfshiheni në një konflikt në punë. Përqendrohuni në punën tuaj dhe në planet për të ardhmen. Akrepi
Miqtë, familjarët, madje edhe persona që sapo i keni takuar do të mbështesin planet tuaja. Një prej miqve mund të ketë nevojë për ndihmën tuaj. Tregojini familjarëve se jeni gjithnjë pranë tyre dhe që i mbështesni në çdo hap që hedhin përpara. Shigjetari
Shmangni bisedat që nuk iu çojnë askund. Fokusohuni tek plani juaj dhe kushtojini kohën e duhur partnerit/partneres suaj. Aspekti financiar paraqitet në formë të qëndrueshme. Mund të bëni blerjet që dëshironi. Bricjapi
Mund t’ju vijë një ftesë mjaft e rëndësishme gjatë ditës së sotme për të qenë i pranishëm në një event të caktuar, të cilën rekomandohet të mos e refuzoni. Dita e sotme pritet të kalojë qetësisht. Nëse keni dëshirë të bëni ndryshime në pamjen tuaj, është koha e duhur për ta bërë atë. Ujori
Pjesën më të madhe të ditës do ta kaloni duke zgjidhur problemet me të cilat jeni përballur së fundmi. Ka gjasa të takoni një person mjaft tërheqës me të cilin/cilën mund të vijoni edhe më tej bisedën. Mos hezitoni të jepni mendimin tuaj për çështje të caktuara. Peshqit
Mos mendoni më rreth të shkuarës, por ecni përpara. Thyeni rutinën dhe sillni risi në përditshmëri. Në mbrëmje mund t’ju vijë një surprizë që do t’jua ndryshojë për mirë rrjedhën e ngjarjeve.",https://kohajone.com/showbiz/horoskopi-per-diten-e-sotme-3-dhjetor-2024/,Showbiz,
716,"E ftuar në studio, befason Diana në këtë Prime: U penalizova për lidhjen me Arionin","E rikthyer këtë mbrëmje në studio, Diana është shprehur se ia ka parë hajrin pjesëmarrjes në ”Big Brother Kosova Vip 3”. Ajo theksoi se i mbet peng largimi i hershëm nga shtëpia, ani pse sipas saj ka marrë shumë dashuri jashtë nga publiku. Diana po ashtu deklaroi se mendon që atë e ka penalizuar edhe lidhja me Arionin brenda lojës. ”Natyrisht që më ka mbet pikë në zemër që nuk e vazhdova lojën, se vërtetë e kam parë vetën që shkoj larg aty brenda, u penalizova shumë edhe për lojën meqë u lidha me Arionin”, u shpreh Diana. ”Nëse do futesha prap e di që do e bëja lojën më shumë vetëm, se në lidhje”, tha ndër të ajo. Diana sqaroi se motra saj dhe familja nuk kanë ndikuar në daljen e saj jashtë Big-ut.",https://kohajone.com/showbiz/e-ftuar-ne-studio-befason-diana-ne-kete-prime-u-penalizova-per-lidhjen-me-arionin/,Showbiz,
717,"Hapet televotimi, sonte banori i preferuar do të ketë një avantazh të madh","Mbrëmjen e sotme, spektakli i shumëpritur i Big Brother VIP Kosova nisi me emocion dhe dinamikë. Menjëherë pas hapjes, Jonida zbuloi një surprizë për banorët dhe publikun, duke hapur një televotim për të zgjedhur banorin më të preferuar. Sipas Jonidës, banori që do të fitojë këtë titull do të marrë një avantazh të madh, që pritet të ndryshojë rrjedhën e lojës në mënyrë dramatike. Publiku tashmë ka nisur të shprehë mbështetjen e tyre për banorët e preferuar, ndërsa tensioni brenda shtëpisë vetëm sa po rritet. Mbetet për t’u parë se çfarë avantazhi do të sjellë ky titull dhe si do të ndikojë ky zhvillim në strategjitë e lojës.",https://kohajone.com/showbiz/hapet-televotimi-sonte-banori-i-preferuar-do-te-kete-nje-avantazh-te-madh/,Showbiz,
718,"VIDEO/ Xheneta vijon të tallet, ironizon me vallëzimin e Arionit dhe e kritikon për zërin","Sot në shtëpinë e Big Brother VIP Kosova, një moment i këndshëm dhe plot humor erdhi kur Arioni nisi të performonte këngën e tij. I entuziazmuar, ai filloi të këndonte dhe të vallëzonte, duke tërhequr vëmendjen e të gjithë banorëve të pranishëm. Xheneta e cila e shikonte me habi e ndërpreu atmosferën me një koment ironik, duke thënë: “Çka është kjo?”. Ajo u ngrit më pas në këmbë dhe nisi ta imitonte Arionin me disa lëvizje qesharake, duke shkaktuar të qeshura mes banorëve. Gjatë imitimit, Xheneta e sfidoi Arionin, duke i thënë se nuk kishte zë fare për të kënduar. Ky moment krijoi një situatë komike, duke shtuar më shumë argëtim mes banorëve.",https://kohajone.com/showbiz/video-xheneta-vijon-te-tallet-ironizon-me-vallezimin-e-arionit-dhe-e-kritikon-per-zerin/,Showbiz,
719,VIDEO/ Gjesti përballet me momente të vështira emocionale,"Gjesti është parë i dërrmuar dhe në gjendje jo të mirë. Banori është parë i zhytur në mendime, duke kaluar një moment të vështirë emocional brenda izolimit. Gjesti kaloi pjesën më të madhe të ditës i shtrirë në shtrat, duke lëshuar vazhdimisht ofshama dhe duke shfaqur një gjendje shpirtërore të rënduar. Në një moment të prekshëm, ai nuk mundi t’i përmbante lotët, ndërsa qëndronte i shtrirë, duke reflektuar qartazi mbi presionin e madh që po përjeton. Shumë prej ndjekësve të programit dhe bashkëbanorëve kanë nisur të spekulojnë se ky reagim i tij mund të jetë rezultat i presionit psikologjik të lojës, që është intensifikuar me kalimin e kohës. Gjesti që në fillim të aventurës së tij ka qenë një figurë e fortë dhe e angazhuar në lojë, tani po tregon se as konkurrentët më të vendosur nuk janë imun ndaj peshës emocionale të një formati të tillë televiziv.",https://kohajone.com/showbiz/video-gjesti-perballet-me-momente-te-veshtira-emocionale/,Showbiz,
720,Befason Elton John: Kam humbur shikimin,"Një nga artistët më të dëgjuar të të gjitha kohërave, Elton John ka bërë me dije se ka humbur shikimin si pasojë e një infeksioni të rëndë të syrit. Këngëtari britanik mori pjesë në një shfaqje në Londër, por deklaroi se nuk kishte mundur ta shikonte dot performancën. “Siç mund ta dini disa prej jush, unë kam pasur probleme dhe tani kam humbur shikimin. Nuk kam qenë në gjendje ta shoh performancën, por më ka pëlqyer”, tha John. Artisti ishte në tapetin e kuq për “Djalli vishet me Prada”, një muzikal i bazuar në romanin më të shitur me po të njëjtin titull. Duke folur me ata që ishin të pranishëm në teatër për të parë këtë shfaqje, ai falenderoi bashkëshortin e tij David Furnish që i ka qëndruar afër në këto momente të vështira.",https://kohajone.com/showbiz/befason-elton-john-kam-humbur-shikimin/,Showbiz,
721,Reperi iranian shpëton nga dënimi kapital,"Një reper iranian i cili u dënua me vdekje për mbështetje të protestave antiqeveritare është liruar nga burgu pas dy vitesh. Toomaj Salehi u arrestua në tetor 2022 pasi mbështeti publikisht protestat që shpërthyen në të gjithë Iranin pas vdekjes së Mahsa Amini në paraburgimin e policisë. Dënimi i tij me vdekje u anulua në qershor dhe ai u lirua nga burgu të dielën pas vuajtjes së dënimit prej për propagandë kundër shtetit. Salehi, 34 vjeç, kritikoi me guxim liderët iranianë në muzikën e tij dhe tashmë i ishte ndaluar të performojë në koncerte. Reperi ishte akuzuar për një sërë veprash, duke përfshirë përhapjen e gënjeshtrave në internet, prishje e rendit publik dhe propagandën kundër institucionit.",https://kohajone.com/showbiz/reperi-iranian-shpeton-nga-denimi-kapital/,Showbiz,
722,"Nis dhjetori, 12 shenjat e horoskopit. Ja çfarë ju pret këtë javë","Dashi-Energjia kozmike të ndez flakë këtë javë, Dash! Do ndjesh një dëshirë të papërmbajtshme për të eksploruar mundësi të reja, qoftë në jetën personale apo profesionale. Rrini duarkryq? Jo tani! Do ndihesh më spontan dhe impulsiv për të ndryshuar rutinën. Megjithatë, kujdes me presionin që mund të të detyrojë të tërhiqesh përkohësisht. Kujdes edhe me shëndetin, fizik apo mendor. Qëndro praktik dhe do ndjesh që dyert po hapen për ty. Demi-Kjo javë ka të bëjë me marrëdhëniet, Dem. Qoftë në aspektin personal apo profesional, do të reflektosh mbi atë që jep dhe merr. Kujdes me financat, pasi mund të ndjesh një farë presioni në këtë drejtim. Mund të ndjesh nevojën për të rishikuar disa detaje të rëndësishme që kanë të bëjnë me këtë aspekt. Binjakët-Universi po ndriçon partneritetet e tua, Binjak. Nëse je në një lidhje të rastësishme, mund të vendosësh nëse do të vazhdosh më tej. Nëse gjërat kanë qenë të paqarta, mund të kuptosh se nuk ia vlen të harxhosh kohën. Nga ana profesionale, mund të jesh duke diskutuar plane të rëndësishme për të ardhmen. Kujdes, ngarkesa në punë mund të ndikojë në marrëdhëniet personale. Gaforrja-Dhjetori për ty është gjithmonë një periudhë kaotike, Gaforre, por ti di si ta përballosh! Kjo javë sjell shumë përgjegjësi dhe punë, prandaj mund të ndihesh sikur ke shumë për të bërë. Çelësi është të gjesh ekuilibrin mes punës dhe jetës personale. Delego disa detyra dhe përpiqu të mbash një ritëm të shëndetshëm që të mos mbingarkohesh. Luani-Sezoni festiv është i preferuari yt, Luan! Kjo periudhë të mbush me energji dhe dëshirë për argëtim. Nëse je beqar, mund të shfaqen mundësi të reja romantike. Nëse po frekuenton dikë, mund të ndjesh se zemra jote po hapet më shumë. Gëzoje këtë kohë dhe lëri vetes mundësinë për të përjetuar më shumë pasion dhe gëzim. Virgjëresha-Përqendrohu te shtëpia dhe familja këtë javë, Virgjëreshë. Mund të mendosh për një rinovim apo ndonjë lëvizje të rëndësishme. Gjithashtu, mund të lindë nevoja për të diskutuar çështje delikate me familjarët, prandaj vepro me kujdes. Nga ana tjetër, mund të ndjesh presion nga një marrëdhënie e rëndësishme në jetën tënde, qoftë personale apo profesionale. Kujdes që të mos tërhiqesh më shumë nga sa duhet. Peshorja-Ti e adhuron sezonin e festave më shumë se kushdo tjetër, Peshore! Kjo javë të gjen plot energji dhe dëshirë për t’u lidhur me miqtë dhe të afërmit. Mund të jesh duke planifikuar një udhëtim ose duke organizuar detajet për të udhëtuar më vonë këtë muaj. Megjithatë, ki kujdes: përgjegjësitë e përditshme dhe puna mund të të japin pak presion të papritur. Bëj një plan që t’i menaxhosh të gjitha me sukses! Akrepi-Muaji i ri fillon me një vëmendje të veçantë te financat, Akrep. Edhe pse po shpenzon shumë këtë periudhë, mund të shfaqen mundësi për të rritur të ardhurat. Ndoshta mund të marrësh një rritje rroge ose të lidhësh një kontratë fitimprurëse nëse je i vetëpunësuar. Edhe pse kjo mund të jetë emocionuese, mos e nënvlerëso peshën e përgjegjësive që mund të ndjesh. Shigjetari-Kjo është një nga javët më të rëndësishme për ty këtë vit, Shigjetar dhe do të ndihesh si qendra e vëmendjes! Do të të jepen mundësi për të menduar mbi qëllimet e tua për 12 muajt e ardhshëm. Merr kohën për të rishikuar planet dhe për të vendosur drejtimin që dëshiron të ndjekësh. Me veprime dhe qëllime të qarta tani, mund të krijosh bazat për suksesin e ardhshëm. Bricjapi-Dhjetori po nis dhe ti mund të ndjesh që sezoni yt i ditëlindjes është afër, Bricjap! Kjo javë është e përkryer për të shijuar momente të bukura, romantike dhe për të vlerësuar bukurinë përreth. Gjithashtu, mund të të duhet të kalosh pak kohë në vetmi për të reflektuar ose për të punuar fshehurazi në projekte të reja. Përdore këtë kohë për të ndërtuar diçka të qëndrueshme për të ardhmen. Ujori-Një nga periudhat e tua të preferuara të vitit ka ardhur, Ujor! Je plot energji dhe dëshirë për të shijuar momentet. Do të lidhesh më shumë me miqtë dhe të marrësh pjesë në aktivitete argëtuese. Nëse ke mundësi të lësh punën më herët për të shkuar në ndonjë festë, do të krijosh kujtime të paharrueshme dhe ndoshta do të njohësh miq të rinj që do të bëhen pjesë e rrethit tënd. Peshqit-Viti po i afrohet fundit, Peshq! Ky ka qenë një vit i rëndësishëm për ty në shumë aspekte. Kjo javë sjell fokusin te ambiciet dhe jeta profesionale. Mund të ndjesh se je gati të ngjitësh një shkallë më lart. Disa mund të marrin një ofertë për rritje page ose një mundësi të re pune. Të tjerë mund të jenë në qendër të vëmendjes, ndoshta duke marrë një çmim ose duke u lidhur me njerëz me ndikim.",https://kohajone.com/showbiz/nis-dhjetori-12-shenjat-e-horoskopit-ja-cfare-ju-pret-kete-jave/,Showbiz,
723,"Aktorja australiane, Cate Blanchett e shqetësuar nga ndikimi i Inteligjencës Artificiale","Aktorja australiane, Cate Blanchett tha se është “thellësisht e shqetësuar” për ndikimin e inteligjencës artificiale (IA), sipas BBC. Blanchett, 55 vjeç, po promovon filmin e saj të ri “Rumors “- një komedi apokaliptike për një grup liderësh botërorë të bllokuar në një pyll. “Filmi ynë duket si një dokumentar i këndshëm i shkurtër në krahasim me atë që po ndodh në botë,” tha ajo. E pyetur nëse ishte e shqetësuar për ndikimin e IA-së në punën e saj, ajo tha se ishte më pak e shqetësuar për këtë – dhe më shumë për ndikimin që do të ketë inteligjenca artificiale tek personi mesatar. “Jam e shqetësuar për ne si specie, është një problem shumë më i madh”, shtoi ajo. Blanchett shtoi se kërcënimi i IA-së ishte “shumë real” pasi “ju mund të zëvendësoni plotësisht këdo”. “Harrojini nëse janë aktor apo jo, nëse e keni regjistruar veten për tre apo katër sekonda, zëri juaj mund të përsëritet”, tha ajo. Aktorja, ka fituar dy çmime Oscar për rolet e saj në “The Aviator” dhe “Blue Jasmine” “Kur e shikon në një mënyrë është kreativitet, por është gjithashtu tepër shkatërrues”, tha Blanchett. Në “Rumours”, Blanchett luan kancelaren e Gjermanisë, e cila pret një samit të G7 për liderët e tjerë botërorë. Ajo tha se personazhet politikë nuk bazoheshin në politikanë të vërtetë. //a.i/",https://kohajone.com/aktualitet/aktorja-australiane-cate-blanchett-e-shqetesuar-nga-ndikimi-i-inteligjences-artificiale/,Showbiz,
724,"Ja yjet e magjishëm të muzikës, që do të ndezin sonte Natën e Bardhë në Tiranë","Nata e Bardhë rikthehet në Tiranë: Magji dhe yje në sheshin “Skënderbej”. Veliaj: Një mbrëmje që nuk duhet humbur Festat e fundvitit nisin me një shpërthim emocionesh në zemër të Tiranës! Kryebashkiaku Erion Veliaj ka ndarë lajmin e madh se më “2 dhjetor”, sheshi “Skënderbej” do të jetë qendra e një mbrëmjeje të paharrueshme. “Nata e Bardhë në zemër të Tiranës! Më 2 dhjetor, sheshi “Skënderbej” do të shndërrohet në zemrën e festës, me një koncert që sjell artistë të njohur dhe atmosferë magjike për të gjithë! Një mbrëmje që nuk duhet humbur – muzikë, energji dhe momente të paharrueshme”, shkruan Veliaj në postimin e tij. Në këtë spektakël madhështor do të ngjiten në skenë yje të njohur të muzikës shqiptare, duke përfshirë: – “Alban Skënderaj”, – “Xhensila Myrtezaj”, – “Anxhela Peristeri”, – “Manjola Nallbani”, – “Era Rusi”, – “Juliana Pasha”, – “Semi Jaupaj”, – “Sardi Strugaj”, – “Vesa Luma”, – “Emra Brah”, Ky koncert pritet të jetë më shumë sesa një mbrëmje muzikore.",https://kohajone.com/showbiz/ja-yjet-e-magjishem-te-muzikes-qe-do-te-ndezin-sonte-naten-e-bardhe-ne-tirane/,Showbiz,
725,"Media italiane e ‘shpall të vdekur’, Kledi Kadiu: Më tregoni se kur do të bëhet funerali",,https://kohajone.com/webtv/media-italiane-e-shpall-te-vdekur-kledi-kadiu-me-tregoni-se-kur-do-te-behet-funerali/,Showbiz,
726,"Lidhja me PM, Sarah Berisha: Nuk është romantik, por më befason ndonjëherë",,https://kohajone.com/webtv/lidhja-me-pm-sarah-berisha-nuk-eshte-romantik-por-me-befason-ndonjehere/,Showbiz,
727,Agron Llakaj kujton bashkëshorten e ndjerë në ditëlindjen e saj: Kjo ishte torta e fundit…,,https://kohajone.com/webtv/agron-llakaj-kujton-bashkeshorten-e-ndjere-ne-ditelindjen-e-saj-kjo-ishte-torta-e-fundit/,Showbiz,
728,"Parashikimi i yjeve për ditën e sotme, 2 dhjetor 2024","Të lindurit e kësaj shenje do duhet të marrim një vendim sot sa më shpejt të jetë e mundur. Kërkoni ndihmë nga njerëzit e duhur, në mënyrë që të mos gaboni gjatë zgjedhjes suaj. Sa i përket financave, nuk parashikohen ndryshime të rëndësishme. Ndjehuni të lirë për të provuar diçka të re në romancë. Çdo gjë është e mundur. Ndërkohë, puna gjatë kësaj jave pritet t’ju shkojë mjaft mirë. Mbrëmjen e kësaj të hëne do të argëtoheni pafund. Ndërsa me financat këshillohet të bëni kujdes. Marrëdhëniet familjare pritet të jenë në fokusin tuaj sot. Dita në punë do t’ju shkojë mbarë nëse nuk kritikoni ashpër një prej kolegëve tuaj. Ndaj rekomandohet të tregoni vetëkontroll, pasi dikush që mund të sillet ndryshe, ka gjasa që të ketë pasur probleme në jetën personale. Mos u nxitoni gjatë veprimeve tuaja, pasi mund të gaboni lehtësisht. Rekomandohet të qetësoheni dhe t’i rivlerësoni planet për të ardhmen apo projektin për të cilin po punoni aktualisht. Gjithashtu sigurohuni për plane rezervë. Do ta keni të vështirë të punoni me të tjerët sot, pasi do të keni gjendje të luhatshme humori. Mendohuni mirë para se të flisni, pasi mund të pendoheni më pas. Përpiquni të jeni sa më krijues gjatë kohës suaj të lirë ose të përfshiheni në aktivitete sportive. Luaneshat janë në valë zjarri, ndaj mos iu dil para. Luani gushtit nuk shquhet për humor sot. Ka gjasa të befasoheni nga një surprizë mjaft e këndshme sot. Mund të ribashkoheni me një mikun/miken tuaj të vjetër. Sa i përket punës, përpiquni të përmbushni të gjitha detyrat tuaja, por jo duke tejkaluar limitet tuaja. Kujdesuni për veten dhe kaloni kohë me miqtë tuaj gjithashtu. Sa i përket anës romantike, sot do të jetë dita juaj me fat. Ka gjasa që partneri/partnerja juaj t’ju surprizojë me diçka që nuk do ju kishte shkuar ndonjëherë ndërmend. Koha do t’ju kalojë pa kuptuar asgjë sot. Do të keni një ditë të mbushur plot me aktivitete dhe si pasojë do të ndiheni të lodhur. Merrni kohën e duhur për tu relaksuar pasdite . Shpenzoni kohë me miqtë dhe partnerin/partneren tuaj. Nëse jeni beqarë, është koha e duhur për të takuar dikë. Ka gjasa të përfshiheni nga ankthi, pasi do të viheni përballë një zgjedhjeje të vështirë. Ekziston mundësia që një i afërmi juaj t’ju kërkojë ndihmë financiare. Nuk përjashtohen problemet sa i përket jetës në çift. Një ditë e qetë parashikohet për ju sot, për aq kohë sa shmangni tema të nxehta bisede, sidomos me anëtarët e familjes. Sigurohuni që të zbatoni planet tuaja për këtë të hënë. Do të kaloni një pasdite romantike me partnerin/partneren tuaj. Është dita e duhur për të provuar diçka të guximshme sot, por më parë sigurohuni që gjithçka të jetë në vijë ashtu sikurse ju e keni planifikuar. Aspekti financiar paraqitet në formë të mirë duke ju lejuar të bëni blerjet që dëshironi. Mos u kapni pas detajeve të vogla, duke lënë kështu pas plot gjëra të rëndësishme. Merrni pak kohë dhe kushtojani vëmendje problemeve me të cilat po përballeni herë pas here. Aspekti sentimental paraqitet në formë të kënaqshme.",https://kohajone.com/aktualitet/parashikimi-i-yjeve-per-diten-e-sotme-2-dhjetor-2024/,Showbiz,
729,Xheneta debaton ashpër me Drilonin: Mbaj lidhje me 5 çuna nëse…,"Një debat mes Xhenetës dhe Drilonit ka tërhequr vëmendjen e publikut. Gjatë diskutimit, Xheneta u shpreh me vendosmëri lidhur me të drejtën e saj për zgjedhjet personale. ”Ti flet vetëm për puthjet e mia, që janë diçka shumë normale. Nëse dua të puthem me pesë djem, apo edhe të kem marrëdhënie me ta, kjo është e drejta ime”, tha ajo, duke theksuar lirinë dhe autonominë e saj. Nga ana tjetër, Driloni reagoi duke theksuar qëndrimin e tij personal. ”Ti nuk po më pranon që unë nuk dua të bëj gjëra të tilla”, tha ai, duke sqaruar se nuk dëshiron të përfshihet në situata intime. Ai gjithashtu kishte bërë më herët një deklaratë të qartë se nuk dëshiron të preket apo të puthet nga vajzat në shtëpi, një qëndrim që duket se ka ndezur debatet mes banorëve.",https://kohajone.com/showbiz/xheneta-debaton-ashper-me-drilonin-mbaj-lidhje-me-5-cuna-nese/,Showbiz,
730,“Studio Divaa” vulë suksesi në Francë e shqiptares Violeta Vjollca-Gashi,"Studio Divaa” është salloni i njohur për punën profesionale, kreativitetin dhe mikëpritjen e rrallë me pronare Violeta Vjollca Gashi e cila këtë profesion e ofron tash e 20 vite. Salloni i famshëm i Violeta Vjollca-Gashi, që gjendet në Annemasse të Francës, që është në afërsi 2km me Gjenevën, është një nga më të frekuentuarit nga femrat që duan të duken bukur e të shkëlqejnë. “Studio Divaa” është hapur në vitin 2016 dhe ofron një mori shërbimesh nga fusha parukerisë si prerje, fenirim, extensions, balayage, ngjyrosje, etj. Por duke parë interesimin dhe suksesin e studios pronarja Violeta ka vendosur që “Studio Divaa”, të zgjerohet me lokalin e ri, i cili do të hapet në fillim të muajit Prill, ku do të ketë shumë risi në shërbime të reja nga estetika medicinale, si botox, acide hydrauliques, por edhe shërbime si mbjellje e çerpikëve, vetullave, grim dhe l depilim shërbime të cilat do ofrohen nga një staf i trajnuar profesionalisht. Violeta Vjollca-Gashi, është specialiste e balayage, e cila është trajnuar tek maestro me famë botërore “Mounir”. Ajo është gjithashtu e specializuar dhe e veqantë në zgjatjen e flokëve (extensions). “Kemi një klientel të madhe që na beson dhe ndahen të kënaqur , e që shtohet dita e ditës “thonë për “Kosovaren”.",https://kohajone.com/showbiz/studio-divaa-vule-suksesi-ne-france-e-shqiptares-violeta-vjollca-gashi/,Showbiz,
731,"Pas ndarjes nga Heidi, është Romeo Veshaj në një romancë të re?","Historia e dashurisë mes Romeos dhe Heidit ka përfunduar zyrtarisht që në gusht. Pas ndarjes, Romeo sipas gazetës “Panorama”, aludohet se ai ka gjetur lumturinë në një lidhje të re, që fillimisht ishte përfolur si një thashethem, por që tani duket se është diçka më serioze. Miqtë e afërt të Romeos kanë konfirmuar se aktori dhe një vajzë brune janë parë gjithnjë e më shpesh bashkë. Pavarësisht se nuk janë shfaqur ende hapur në publik, shumë të tjerë i kanë parë në shoqërinë e njëri-tjetrit në lokalet e Tiranës, si dhe në disa evente. Ditët e fundit, çifti është shfaqur në zonën e ish-Bllokut, ku vëllai i Romeos ka një biznes, duke kaluar një mbrëmje të qetë, në shoqërinë e miqve të përbashkët. Vajza e re e cila nuk është e njohur për publikun, ka shumë miq në fushën e showbizz-it dhe thuhet se është njohur me aktorin pas mbylljes së lidhjes së tij me Heidin. Miqtë e Romeos e kanë vënë re se partnerja e tij e re është shoqëruese e përhershme në aktivitete dhe ka qenë gjithnjë pranë tij.",https://kohajone.com/showbiz/pas-ndarjes-nga-heidi-eshte-romeo-veshaj-ne-nje-romance-te-re/,Showbiz,
732,Xuxi zbulon pagesën që merr nga BBVK3 për qëndrimin në lojë,"Këngëtari Xuxi ka konfirmuar se banorët e ”Big Brother VIP Kosova” paguhen për qëndrimin në shtëpi. Në një bisedë spontane gjatë një momenti të qetë në dhomën e gjumit, ai zbuloi se për çdo shtatë ditë qëndrim në shtëpi, ai paguhet 600 euro. “Nuk është keq 600 euro për 7 ditë”, tha Xuxi, duke u munduar që të mos e bëjë shumë të dukshme shifrën, por kjo nuk kaloi pa u vënë re nga fansat, të cilët e shpërndanë video-n në rrjetet sociale. Ky pohim ka ngjallur diskutime të shumta, duke hedhur dritë mbi aspektin financiar të pjesëmarrësve në këtë reality show. Për më shumë, ky fakt e konfirmon njëherë e mirë se përtej tensioneve dhe ngjarjeve dramatike që ndodhin në shtëpi, ekziston edhe një komponent ekonomik që e bën eksperiencën më tërheqëse për banorët.",https://kohajone.com/showbiz/xuxi-zbulon-pagesen-qe-merr-nga-bbvk3-per-qendrimin-ne-loje/,Showbiz,
733,"Horoskopi ditor, 30 Nëntor 2024","Dashi Kjo nuk është një prej ditëve më të mira, pasi ka diçka që ju shqetëson. Ndjeni një ndryshim të fortë prej pak kohësh, dhe personat që ju rrethojnë nuk po ju njohin. Ky nuk është një moment i mirë për dashurinë, pasi ka shumë polemika dhe probleme, sidomos sa i takon lidhjeve që kanë nisur gabim. Demi Parashikohet një e shtunë e mbushur me mundësi të shumta lidhur me realizimin e një projekti. Por kjo gjë vlen vetëm për ata që kanë punuar dhe që më në fund mund të kërkojnë shpërblim. Fizikisht nuk do të jeni në formën më të mirë. Binjakët Ky është momenti i duhur për ti bërë të qarta gjërat në dashuri. Pas problemeve dhe konflikteve të fundit, ka ardhur momenti për sqarim. Mjaft të favorizuara janë pajtimet. Edhe për ata që kanë probleme ligjore, ka ardhur momenti për pak qetësi. Gaforrja Gjatë kësaj të shtune do ishte mirë që të mendoni për tu çlodhur dhe për të marrë veten me të mirë, duke kuptuar në të njëjtën kohë edhe gjërat që nuk funksionon. Dashuria nuk do të jetë në formën e duhur. Luani Dëshira juaj për të qenë personi që merr vendimet, do ju bëjë shumë të vështirë për tu pranuar. Por tashmë ka ardhur momenti që të lini mënjanë ndarjet dhe të ecni përpara. Për ata që janë në një lidhje të fortë, kjo ditë parashikon forcimin e mëtejshëm të saj. Virgjëresha Kjo ditë është mjaft pozitive për të lindurit e kësaj shenje. Do të ndikoheni pozitivisht nga personat që ju rrethojnë. Problemi i vetëm i ditës janë financat, ndaj të cilave duhet të tregoni kujdes. Peshorja Të lindurit e kësaj shenje kërkojnë që të jenë korrekt dhe shpesh e gjejnë veten duke toleruar sjellje që në fakt nuk i durojnë dot, shkruan noa.al. Duhet të ruani qetësinë, dhe të veproni në momentin e duhur. Akrepi Gjatë kësaj të shtune, të lindurit e kësaj shenje do i japin më shumë hapësirë ndjenjave. Ka disa situata, të cilat kanë arritur në pikën kulmore dhe nuk mund të vazhdojnë më, ndaj jepuni drejtim. Po ashtu parashikohet përhumbje pas ëndrrave të reja. Shigjetari Ky është momenti për tu rikthyer në pistë! Për ata që janë vetëm, parashikohet një zhvillim i rëndësishëm. Gjithashtu parashikohet një periudhë shumë e mirë, për gjithë ata që janë aktualisht në një lidhje. Ky është momenti i projekteve! Bricjapi Dita nuk do të jetë në maksimumin e saj, ku të lindurit e kësaj shenje nuk do të kenë ndikim aspak pozitiv sa i takon dashurisë. Dikush do mundohet që t’iu nervozojë dhe t’iu nxjerrë nga kontrolli. Parashikohet një e shtunë e mbushur me stres, tension dhe acarim. Ujori Kjo është një ditë e mbushur me shumë luhatje për gjithë të lindurit e kësaj shenje. Këshillohet që të tregohet kujdes si për sa i takon ndjenjave, edhe raporteve miqësore dhe familjare, pasi mund të ketë probleme. Ndërkohë mjaft të favorizuara janë takimet dhe miqësitë e reja. Peshqit Kjo ditë fundjave ka si protagoniste dashurinë. Mund të dëgjoni diçka të pakëndshme, e cila nuk ju pëlqen që ta dëgjoni. Por e vërteta është se ju ndjeni nevojën për të hequr një peshë nga supet. Mund të përballeni me momente konfliktualiteti.",https://kohajone.com/aktualitet/horoskopi-ditor-30-nentor-2024/,Showbiz,
734,"VIDEO/ ”Big Brother Kosova Vip 3”, banorët në gjendje të rënduar shëndetësore","Banorët e shtëpisë më të famshme në vend, ”Big Brother Kosova Vip 3”, nuk e kanë pasur të lehtë përballjen me izolimin në shtëpi. Kësisoj, në disa raste ata kanë pasur nevojë edhe për ndihmë mjekësore. Banorëve sonte në spektaklin Prime iu shfaq klipi me gjendjen e rënduar të disa banorëve teksa pamjet mund të konsiderohen shqetësuese.",https://kohajone.com/showbiz/video-big-brother-kosova-vip-3-banoret-ne-gjendje-te-renduar-shendetesore/,Showbiz,
735,"Edi tregon 3 banorët më fake në Big Brother: E para Sara, pastaj janë…","Ish-konkurrenti i ”Big Brother Kosova Vip 3”, Edi është kthyer këtë mbrëmje në studio pasi la spektaklin e kaluar shtëpinë në mënyrë vullnetare. Ai befasoi të gjithë me përgjigje për banorin më fake në shtëpi teksa për të gjithë tha se janë nga pak. ”Ka shumë fake më së pari është Sara shumë në maksimum, nuk po paraqitet ashtu siç është, e dyta është Xheneta dhe i treti Xuxi”, u shpreh Edi.",https://kohajone.com/showbiz/edi-tregon-3-banoret-me-fake-ne-big-brother-e-para-sara-pastaj-jane/,Showbiz,
736,Ndryshime të mëdha për këto 3 shenja të horoskopit,"Dashi-Hëna e re që ngrihet në shtëpinë tuaj të nëntë të fatit dhe aventurës aktivizon dëshirën tuaj për të zgjeruar mendjen dhe njohuritë tuaja. Përveç kësaj, ju hap oreksin për përvoja të reja, të cilat do t’ju nxjerrin jashtë poligonit tuaj të qitjes dhe do t’ju shtyjnë të rishikoni pikëpamjet tuaja nga një këndvështrim krejtësisht tjetër. Të mos harrojmë se edhe ne e kemi Mërkurin retrograd, kështu që ndryshimi i mënyrës së të menduarit është një hap për tu zgjedhur. Mos hezitoni ta hapni veten ndaj perspektivës për të mësuar nga e kaluara juaj për të përshpejtuar evolucionin tuaj në të ardhmen. Luani-Asnjë shenjë tjetër nuk do të ndikohet më fort se ju nga Hëna e Re. Do t’ju japë mundësinë të shprehni anën tuaj më kreative dhe pasionante, ndaj tani është koha më e mirë për të kërkuar frymëzim. Ndiqni zemrën tuaj në çdo gjë që e bën atë të shëndoshë, qoftë kjo një romancë, një formë arti apo një hobi. Çlironi veten nga serioziteti dhe përqafoni gëzimin që do t’ju sjellë në kontakt me fëmijën brenda jush. Marsi në shenjën tuaj do t’ju ndihmojë gjithashtu, duke ju furnizuar me energji dhe forcë. Përfitoni nga ditët e mbetura derisa të kthehet në retrogradë më 6 shtator, kur do të ndjeni të prerë vrullin tuaj. Shigjetari-Hëna e re në shenjën tuaj është e natyrshme t’ju sjellë ndryshime. Tani është mundësia e përsosur për të eksploruar optimizmin dhe idetë tuaja dhe për të vendosur synime të reja për vitin e ardhshëm. Përgatituni edhe për vonesa dhe shtyrje për shkak të retrogradit të Mërkurit, por të jeni të sigurt se energjia pozitive e Hënës së Re do t’ju japë shtytjen e nevojshme për të hedhur një hap të madh. Gjithashtu, nën ndikimin e Jupiterit dhe Mërkurit retrograde, përgatituni të përballeni me supozimet e vjetra, por jini optimistë se tani më në fund mund të kuptoni disa nga mësimet e tyre në thellësi dhe t’i shpengoni ato.",https://kohajone.com/showbiz/ndryshime-te-medha-per-keto-3-shenja-te-horoskopit/,Showbiz,
737,"Sondazhi i parë me supriza, banorët e BBVK3 që pëlqen publiku. Në krye është…",,https://kohajone.com/showbiz/sondazhi-i-pare-me-supriza-banoret-e-bbvk3-qe-pelqen-publiku-ne-krye-eshte/,Showbiz,
738,Rovena Stefa: Muzika më la pa krijuar familje,"Këngëtarja Rovena Stefa ka ndarë detaje të veçanta rreth karrierës së saj muzikore dhe ndikimit që kjo ka pasur në jetën e saj personale. Në një bisedë me Gjestin, ajo ka rrëfyer për përkushtimin e saj të madh ndaj muzikës dhe sakrificat që kanë ardhur si rezultat i këtij dedikimi. Rovena pranoi se karriera e saj e pasur dhe angazhimi i pandërprerë në muzikë kanë ndikuar që ajo të mos gjejë kohë për të ndërtuar një jetë familjare. “Nuk kam arritur të martohem dhe të krijoj familje sepse i jam përkushtuar shumë, po shumë muzikës”,-u shpreh këngëtarja, duke treguar se suksesi shpesh kërkon edhe sakrifica personale. Ajo ndau disa mendime mbi preferencat e saj për një partner të mundshëm në të ardhmen, duke lënë të kuptohet se nuk e përjashton mundësinë e krijimit të një lidhjeje. Pavarësisht këtyre sfidave, Rovena mbetet një ndër zërat më të njohur dhe të vlerësuar në skenën muzikore, duke dëshmuar se përkushtimi ndaj pasionit mund të jetë një udhë e veçantë, por e pasur me arritje dhe suksese.",https://kohajone.com/showbiz/rovena-stefa-muzika-me-la-pa-krijuar-familje/,Showbiz,
739,"Dh@na ndaj TikTok-erit/ Gjykata jep dënimin për Noizy-n dhe Stresin, ja çfarë u vendos",,https://kohajone.com/webtv/dhna-ndaj-tiktok-erit-gjykata-jep-denimin-per-noizy-n-dhe-stresin-ja-cfare-u-vendos/,Showbiz,
740,"Fjolla flet për lidhjen e re: Është biznismen, jeton në Dubai, do të martohemi vitin e ardhshëm",,https://kohajone.com/webtv/fjolla-flet-per-lidhjen-e-re-eshte-biznismen-jeton-ne-dubai-do-te-martohemi-vitin-e-ardhshem/,Showbiz,
741,Roza Lati: Kam shumë shpresë dhe dëshirë,"Roza Lati, një nga figurat më të spikatura të ekranit shqiptar, ka ndarë me emocion një moment të veçantë në karrierën e saj. Në Ditën e Pavarësisë, ajo ka festuar gjithashtu edhe Ditën e Karrierës së saj, duke shënuar plot 12 vite në ekran. Në një postim emocionues në rrjetet sociale, Roza shkruan: “12 vite prodhim. Art. Përkushtim. Dhe për mbështetëset e mia që bëjnë këto video editime të tilla… më japin kaq shumë zemër, kaq shumë shpresë dhe dëshirë. Ju dua shumë! Faleminderit!” Postimi i saj ka marrë një mbështetje të madhe nga fansat dhe ndjekësit, të cilët i kanë shprehur dashurinë dhe admirimin për përkushtimin e saj ndër vite. A post shared by Roza Lati (@roza_lati)",https://kohajone.com/showbiz/roza-lati-kam-shume-shprese-dhe-deshire/,Showbiz,
742,Error,Error,https://kohajone.com/webtv/luiz-ejlli-emocionon-ndjekesit-me-performancen-e-vecante-per-28-nentor/,Showbiz,
743,"Horoskopi për ditën e sotme, 29 nëntor 2024","Nëse nuk keni ndonjë lloj rutine të rregullt fizike, sot patjetër që duhet të filloni një të tillë. Aspekti planetar ju inkurajon që të angazhoheni në stërvitje. Sa i përket parave, ato duken të pozicionuara mirë për të lindurit e kësaj shenje. Dita juaj do të ndahet mjeshtërisht në periudha të ndryshme sot: do të ketë një kohë për argëtim, një kohë për punë dhe madje edhe pak kohë për romancë! Ju mund të përfundoni duke u befasuar shumë nga mënyra se si romanca funksionon për ju. Ju duhet të mendoni për një kohë të gjatë përpara se të ndani mendimet tuaja me një grup njerëzish. Përndryshe mund të përfundoni në telashe nga ku nuk do te dini si të dilni. Në aspektin profesional tregoni kujdes me xhelozinë e një kolegu. Kur gjithçka tjetër të dështojë sot, komunikimi do t’ju ndihmojë. Ju keni një ndikim shumë të madh të personat që keni përreth. Mund të habiteni nga mënyra sesi i frymëzoni njerëzit në përditshmërinë e tyre. Edhe pse situata juaj e tanishme financiare është mjaft e qëndrueshme, nuk do t’ju bënte dëm të shtrëngoni paksa rripin. Do të ishte edhe një mundësi e mirë për të provuar veten me një buxhet relativisht të vogël. Nuk ka asgjë që ju nuk mund të organizoni sot, kështu që pse të mos mendoni për projekte të mëdha. Energjia pozitive që ju rrethon do t’ju favorizojë veçanërisht në aspektin ekonomik dhe atë arsimor. Dikush në jetën tuaj i cili është zakonisht shumë perceptues dhe i mprehtë do të bëhet papritmas i padurueshëm. Mundohuni të mos lejoni që kjo sjellje e pazakontë t’ju irritojë. Thjesht do të duhet të jesh shumë i qartë kur të komunikosh atë që dëshiron. Sot do të arrini të realizoni disa projekte të cilat i kishit lënë pas dore për një kohë të gjatë. Sa i përket aspektit sentimental, gjithçka do të jetë pak e mërzitshme dhe pa shumë ngjyra. Dita juaj sot do të jetë e diktuar nga veprimet e një personi që mund të jetë eprori juaj. Fatmirësisht, ky person nuk është i interesuar për t’jua bërë jetën të vështirë. Mos dilni në konkluzione të nxituara. Sot është një ditë e mrekullueshme për planet afatgjata, kështu që filloni të mendoni për atë që dëshironi të bëni në të ardhmen. Përpiquni të organizoni disa pushime jashtë vendit. Do të kaloni momente shume relaksuese. Nëse jeni në mesin e një marrëveshje financiare, tregoni më shumë kujdes sesa zakonisht. Duhet të tregoni shume kujdes me detajet. Mungesa e vëmendjes mund t’ju shkaktoje probleme ekonomike. Sot mund të merrni informacione interesante në lidhje me një vend pune. Nëse keni aplikuar për një punë të re shanset janë që yjet t’ju favorizojnë. Në aspektin sentimental, përpiquni të kaloni më shumë kohë me partnerin.",https://kohajone.com/aktualitet/horoskopi-per-diten-e-sotme-29-nentor-2024/,Showbiz,
744,Behgjet Pacolli thyen heshtjen për Naim Murselin: Kurrë nuk do të shkoja në një paradë ”Krenarie”,"Për herë të parë, Behgjet Pacolli i ftuar në emisionin e Arbana Osmanit ka folur për të tjera edhe për Naim Murselin, ky i fundit planifikoi vrasjen e gruas së tij, një ngjarje që shokoi mbarë shqiptarët. Asokohe u përfol shumë që Pacolli e ka mbrojtur Murselin dhe se ata kanë pasur një raport intim. Sigurisht që Pacolli tha se e gjithë si ngjarje, përpos që ka qenë e sajuar, por edhe që i la një shije të keqe. Ndër të tjera, ai nënvizoi se kurrë nuk do të mbështesë një paradë të homoseksualëve.",https://kohajone.com/showbiz/behgjet-pacolli-thyen-heshtjen-per-naim-murselin-kurre-nuk-do-te-shkoja-ne-nje-parade-krenarie/,Showbiz,
745,"12 shenjat e horoskopit, leximi i letrave tarot për muajin dhjetor","Dashi-Duhet të jeni të kujdesshëm për drejtimin që merrni dhe me kë vendosni të rilidheni këtë periudhë festash. Mos lejoni që argëtimi ose veshtulla t’ju largojë nëpër shtigje të shkelura mirë dhe që mund të çojnë në telashe, OK! Faqja e Shkopinjve ju kujton se frika dhe optimizmi juaj i pafund për njerëzit e tjerë MUND t’ju fusin në ujëra të nxehta. Disa njerëz janë më mirë të shmangen. Merrni dritën jeshile për të vazhduar një projekt ose ndryshim madhor që keni planifikuar. Gjithçka fillon këtu dhe tani, kështu që qëndroni të zënë! Demi-Edhe pse është sezoni i festave dhe sundimtari juaj i Afërditës ju bën shumë të prirur për kënaqësi, sytë tuaj janë te një çmim më i madh këtë dhjetor. ‘Shtatë Monedhat’ ju ka në fokus drejt një rruge për zhvillim, një ndryshim hap pas hapi që ndodh gradualisht, por në mënyrë të qëndrueshme drejt një versioni më të lumtur, më të shëndetshëm dhe më të begatë të vetes suaj. Kjo ka vazhduar për disa muaj dhe ju jeni duke shijuar shpërblimet dhe ndryshimet, të etur për të bërë më shumë në vitin 2025 dhe nuk dëshironi të shpërqendroheni shumë nga tundimet e kësaj periudhe të vitit. ‘Asi i Shkopinjve’ ju sheh duke bërë një hap tjetër të guximshëm në këtë rrugëtim, aktivizimin drejt një projekti, roli, zakoni ose rutine të re që feston diçka që ju autentikisht e doni, dëshironi shumë dhe ju pëlqen. Mund të lidhet me udhëtimin, kreativitetin, edukimin ose mënyrën e shëndetshme të jetesës. Vazhdoni kështu, sepse po bëni përparim të madh. Binjakët-Epo, sigurisht që jeni në qendër të vëmendjes dhe gëzoni atë këtë fundvit. ‘Tetë Shkopinjtë’ ju vendosin ju në qendër të aksionit. Ato ju shohin duke shijuar udhëtimet, daljet, eksplorimet dhe ekspeditat. Por ka një qëllim më të madh, më të fuqishëm për gjithë këtë argëtim, apo jo? E drejta. ‘Tetë Shpatat’ ju shohin duke testuar një version të ri të vetes në vështrimin e të tjerëve këtë sezon festiv. Ju po rishpikni veten tuaj, po lustroni narrativën e 2024-ës dhe po provoni me presion se cilat ambicie do të dalin në sipërfaqe në 2025-ën dhe po e bëni atë publikisht. Binjakët e zodiakut janë gjithmonë në dy mendje dhe duhet të thotë gjëra me zë të lartë për të provuar vërtetësinë e tyre. Gaforrja-Ju filloni të vini re se sa shumë është rritur dhe ndryshuar zona juaj e rehatisë këtë vit. ‘Katër të Nëntat e Kupave’ zbulojnë se sa larg keni arritur, sa shumë përvojë dhe mundësi keni shijuar dhe ndjekur dhe se tani ndiheni më të fortë, më të guximshëm dhe më në kontroll se kurrë. Ky është një moment kulmi, një moment kryesor, një kohë për të shijuar historinë e vitit 2024. ‘Mbretëresha e Monedhave’ ju vendos në një pozicion të mrekullueshëm tani, materialisht, financiarisht, nga ana shëndetësore dhe nga ana e karrierës. Ju po merrni pronësinë e fatit tuaj dhe po merrni vendime të fuqishme që do të formësojnë vitin 2025 dhe më tej. Ju jeni me të vërtetë kapiteni i anijes suaj dhe besimi juaj për të lundruar në ujërat e paeksploruara në qiell të lartë. Lundroni, Gaforre! Luani-Një dashuri e vërtetë do të shfaqet në jetën tuaj këtë sezon festiv. Dhe do të jetë misterioze, ndoshta sekrete dhe shumë emocionale. ‘Mbretëresha e Shpatave’ ju sheh duke u përpjekur t’i rezistoni këtyre flakëve të pasionit, duke u përpjekur të mbani veten, por ‘Dhjetë Kupat’ ju ndjekin këmba-këmbës pa marrë parasysh asgjë. Ju jeni romantikë të mrekullueshëm dhe jeta juaj e dashurisë duhet të ndihet si një film për t’ju mbajtur të magjepsur… dhe do të ndodhë! Bini në dashuri, jini të dashuruar, jini romantikë, bëni gjeste madhështore, shijoni të qenurit plot vitalitet, epsh dhe jetë! Ky do të jetë një dimër për t’u mbajtur mend. Virgjëresha-‘Pesë dhe Gjashtë Shpatat’ zbulojnë se do të jetë e qartë se çfarë ka nevojë për shkëputje dhe mbyllje këtë fundvit dhe ju nuk do të luftoni për ta bërë atë. Dhurojini vetes mungesën e ndikimeve të këqija, inputeve të pakëndshme dhe energjive të pakënaqshme. Ti meriton më mirë. Rezultati? ‘Mbretëresha e Kupave’ tregon se do të ndiheni të qetë, energjikë, të rikthyer plot shëndet, të ringjallur dhe gati për vitin 2025. Përdorni dhjetorin për të hequr gjërat e së kaluarës, në mënyrë që të mund të ecni në 2025 si personi i ndritshëm, i lumtur dhe optimist që me të vërtetë jeni! Peshorja-Lajmi i keq është se ju duhet të merrni një vendim dhe shumë shpejt. ‘Dy Shpatat’ nuk ngatërrohen dhe hyjnë për të thënë ‘vazhdoni punën’. Ndaloni së vonuari, bëni një zgjedhje dhe veproni. Lajmi i mirë është se më pas do të aktivizoni një magji të vërtetë me fat gjashtëjavor; një seri fitoresh. Ndoshta fati juaj i mirë thjesht është penguar dhe grumbulluar nga mosveprimi juaj dhe tani ai është lëshuar në efekt të plotë. Shijoni fatin e mirë dhe shfrytëzojeni atë me mençuri. ‘Perandori’ ju kërkon të vendosni axhendën dhe qëllimet tuaja përpara dhe në qendër të skenës. Mos pranoni ‘jo’ si përgjigje. Jini kërkues. Luftoni dhe vazhdoni duke rezistuar, sepse do t’i kapërceni pengesat. Ju keni energji të papërmbajtshme këtë dhjetor. Akrepi-Të gjitha llojet e aventurave magjike ju presin këtë dhjetor, Akrep! Nga romanca dhe miqësia e re, deri tek udhëtimet dhe arratisjet me ‘Kalorësin e Shkopinjve’. Pra, kjo po ndodh për ju në të gjitha frontet: punë, marrëdhënie dhe miqësi ose jetë shoqërore. Përqafoni gjithçka. Shijoni një sezon festiv magjik dhe momentet që shkëlqejnë më shumë. Ngrihuni, jini të pranishëm, tregohuni të gatshëm, ndihmoni, jini një person i mirë në rrethin tuaj të ndikimit dhe do të shpërbleheni. Shigjetari-Dhjetori mund të jetë një muaj me dy gjysma për ju, Shigjetar. Dhe çfarëdo që të ndodhë, dijeni se gjithçka do të funksionojë mrekullisht mirë. ‘Tre Shpatat’ është lajmi i keq dhe sugjeron që dikush mund t’ju zhgënjejë ose të provojë se ngjyrat e tyre të vërteta nuk janë aq të shkëlqyera dhe të ndritshme sa keni shpresuar. Ata nuk janë të denjë për praninë dhe mbështetjen tuaj pozitive. Megjithatë, nga ai zhgënjim, me ‘Tetë Kupat’, buron një shpresë e re. Sapo të tërhiqeni nga situata e rënduar, do të lindë një e re (ndoshta e penguar nga e para) dhe do të provojë të jetë një rol/miqësi/romancë/lidhje/projekt shumë më të mirë sesa mund të kishte qenë i pari. ‘Kalorësi i Kupave’ ju sheh duke u dashuruar sërish me çdo gjë që më pas hyn në jetën tuaj dhe duke u ndjerë i përmbushur dhe mirënjohës që u shpalos ky ndryshim energjish. Gjithçka përfundon mirë. Bricjapi-Jini të sinqertë me veten për atë që dëshironi nga ky muaj në vijim dhe gjërat për të cilat keni kohë, durim, oreks dhe energji. Gjithmonë ka presion në këtë kohë të vitit për të ndjekur gjërat, për të udhëtuar në vende, për t’u shfaqur, për t’u bashkuar dhe për t’u argëtuar. Dhe, sinqerisht, Bricjapët janë lojtarë solo në zemër dhe për këtë arsye ‘Dhjetë Shkopinjtë’ tregojnë se mund të digjeni. Djalli hyn brenda (A e dini se është karta e shenjës suaj?) dhe ju dhuron vullnetin dhe besimin për të bërë atë që ju pëlqen dhe ju përshtatet. Bëni çfarë të doni! Është sezoni juaj i pushimeve. ‘Asi i Shpatave’ tregon se mund t’ju duhet të bëni disa biseda të sinqerta në lidhje me këtë, por ato do të arrijnë më mirë se sa keni frikë, dhe atëherë jeni të lirë të kënaqni veten. Pra, mos u tërhiqni në gjëra për të cilat thjesht nuk ju interesojnë vërtet. Ujori-Ndriçimi i fuqishëm i mençurisë këtë dhjetor, Ujori, vjen nga një vend ku ju dalloni, rrëfeni dhe besoni. Gjithçka ka kuptim tani. Gjithçka do të jetë një dritë pozitive. ‘Budallai’ përfaqëson Uranin, planetin tuaj në pushtet, kështu që ky është një ndryshim i madh jetësor i fokusuar vetëm në atë që ju shërben më së miri. Mund të jetë shumë radikale, befasuese, e paqartë… Por rrjedh nga kjo humbje e vjetër. Urani lidhet me teknologjinë, udhëtimin, avionët dhe të menduarit/ideologjinë progresive, si dhe me përparime të papritura dhe të shpejta. Prisni të papriturën! Peshqit-Festat e mrekullueshme dhe ndërtimi i marrëdhënieve që ju pret këtë dhjetor, Peshqit, do t’ju bëjnë të ndjeni TË GJITHA ndjenjat. Është një periudhë emocionale e vitit dhe ndoshta do të keni një jehonë të vogël trishtimi ose pikëllimi për ata që keni dashur dhe humbur. ‘Pesë Kupat’ ju kërkojnë të ngrini një dolli dhe më pas të jetoni jetën tuaj më të mirë, në kujtim dhe nder të tyre. Ata shikojnë dhe buzëqeshin. ‘Gjashtë dhe Tetë Monedhat’ tregojnë se po filloni të korrni shpërblimet për të gjitha përpjekjet, integritetin, punën e palodhur dhe dhembshurinë tuaj në vitin 2024. Ju keni duruar, luftuar, kapërcyer, përpjekur shumë dhe keni qenë personi më i madh. Epo, tani ‘Lady Karma’ po ju sjell dhurata dhe surpriza për t’ju falënderuar që jeni një prani pozitive dhe një personazh i besuar. Ju jetoni në një cikël të mirë karme dhe ky është shpagimi i lumtur për këtë. Shijojeni!",https://kohajone.com/showbiz/12-shenjat-e-horoskopit-leximi-i-letrave-tarot-per-muajin-dhjetor/,Showbiz,
746,"Leo preket pas lojës me Anisën, debat me Lelën! Nga BBVK3 të premten del…",,https://kohajone.com/showbiz/leo-preket-pas-lojes-me-anisen-debat-me-lelen-nga-bbvk3-te-premten-del/,Showbiz,
747,"VIDEO/ E veshur kuqezi, Rita Ora uron për festën e Flamurit: Krenare që jam pjesë e këtij kombi","E veshur kuqezi, këngëtarja shqiptare me famë botërore, Rita Ora ka uruar për festën e Flamurit, ku në videon e postuar në Istagram, shihet të ndezë skenën nën ritmin e muzikës popullore tradicionale shqiptare. Kujtojmë që dy muaj më parë Rita vizitoi Kosovën, dhe në takimin e saj të parë me mediat ajo shpreh se është krenare që i përket këtij kombi. “Jam e lumtur që jam në Kosovë. Kam pasur një udhëtim fantastik me UNICEF-in. Me të vërtetë po mundohem që ta ndihmoj rininë kosovare. Jam e mrekulluar me punën që po bëjnë të rinjtë dhe jam krenare që jam pjesë e këtij kombi. Me të vërtetë jam e lumtur që kam takuar shumë heronj të ri. Faleminderit që më keni pritur”, tha Ora. A post shared by RITA ORA (@ritaora)",https://kohajone.com/showbiz/video-e-veshur-kuqezi-rita-ora-uron-per-festen-e-flamurit-krenare-qe-jam-pjese-e-ketij-kombi/,Showbiz,
748,"Futbollisti i njohur shqiptar, pjesë e “Big Brother Vip Albania”?",,https://kohajone.com/webtv/futbollisti-i-njohur-shqiptar-pjese-e-big-brother-vip-albania/,Showbiz,
749,"Aurela Hoxha: Të gjithë mendojnë që dy bebat e mi, nuk i kam bërë unë","Aurela Hoxha ka folur gjerë e gjatë mbi jetën e saj, teksa ishte e ftuar në emisionin “Ndryshe” në Top Albania Radio me Salsano Rrapi dhe Elona. U bënë disa vite që kur ajo jeton jashtë Shqipërisë dhe ka zgjedhur të krijojë edhe familje, ku Aurela është nënë e dy fëmijëve. Lidhur me këtë temë, moderatorët kanë thënë se shumë modele shikojnë fillimisht më shumë karrierën se të pasurit një fëmijë, për shkak të ruajtjes së linjave të tyre. Madje një pjesë kanë zgjedhur dhe nëna zëvendësuese. A e ka çuar ndonjëherë në mend Aurela këtë gjë? “E kam shumë të dëgjuar këtë sepse më vijnë komente pafund. Në fillim mërzitesha shumë të them të vërtetën sepse më akuzonin. Të gjithë e mendojnë që dy bebat e mi nuk i kam bërë unë. Unë për këtë nuk dua të flas shumë, sepse për një gjë që ti nuk ke shumë informacion, nuk dua dhe të keqkuptohem apo të them diçka… Por personalisht unë u mërzita. Nuk i paragjykoj ato që bëjnë këtë zgjedhje, por kur ti bëhesh mama dhe të vijnë komente të tilla, realisht ndihesh keq. Unë jam akoma shumë e ndjeshme”",https://kohajone.com/showbiz/aurela-hoxha-te-gjithe-mendojne-qe-dy-bebat-e-mi-nuk-i-kam-bere-une/,Showbiz,
750,Dua Lipa uron 28 Nëntorin me vargjet e himnit kombëtar,"Artistja shqiptare me famë botërore, Dua Lipa, është ndër figurat e para që ka uruar ditën e pavarësisë së Shqipërisë. Përmes një postimi në llogarinë e saj zyrtare në Instagram, këngëtarja ka uruar festën e shqiptarëve me vargjet e himnit kombëtar. Dua Lipa, e cila me talentin e saj në muzikë ka arritur të shtrijë ndikimin e saj në botë, është një promovuese e zëshme e Shqipërisë dhe Kosovës. Në paraqitjet e saj të shumta publike, ajo nuk ka hezituar që të flasë për prejardhjen e saj shqiptare e të promovojë trashëgiminë shqiptare.",https://kohajone.com/aktualitet/dua-lipa-uron-28-nentorin-me-vargjet-e-himnit-kombetar/,Showbiz,
751,"Kiara publikoi foto me Lunën, por vëmendjen e merr sërish Luizi me veprimin e tij",,https://kohajone.com/webtv/kiara-publikoi-foto-me-lunen-por-vemendjen-e-merr-serish-luizi-me-veprimin-e-tij-2/,Showbiz,
752,"Kiara publikoi foto me Lunën, por vëmendjen e merr sërish Luizi me veprimin e tij","Kiara dhe Luizi janë ndër çiftet gjithmonë aktivë në rrjetet sociale, duke ndarë momente nga jeta e tyre e përditshme me ndjekësit. Së fundmi, Kiara publikoi disa foto ku shfaqet me vajzën, e veshur me një pallto elegante dhe duke mbajtur një çantë të markës së njohur Saint Laurent, që ka një çmim prej 2100 eurosh. Ajo që ra më shumë në sy ishte komenti i Luizit në këtë postim. Pas komplimentit për vajzën, Luizi nuk e kurseu humorin dhe shkroi: “Kurioz jam për çfarë shërben ai dryni që varet në rrip?” A post shared by Kiara Tito (@kiaratito)",https://kohajone.com/showbiz/kiara-publikoi-foto-me-lunen-por-vemendjen-e-merr-serish-luizi-me-veprimin-e-tij/,Showbiz,
753,"Parashikimi i yjeve për ditën e sotme, 28 nëntor 2024","Pozicionet astrale po ju fusin në kurth. Entuziazmi po i bën pritë dëshirës për të stopuar angazhimet tuaja. Projektet duhen çuar përpara ndaj matinini mirë hapat që hidhni. Sfera sentimentale rezervon surpriza të akullta, ndaj përgatituni për një sezon ngricash. Pika e dobët është mungesa e iniciativës, çelësi i suksesit është pamja e jashtme. Demë euforikë duhet të kuptoni thelbin e moralit sot; nuk e keni në dorë botën! Pozitat tuaja sociale po ju tradhtojnë dhe vetja ju ka braktisur në sekondë të fundit. Luani me zgjuarësi dhe ruani rezerva për të mos rënë emocionalisht. Në punë ju duhet diplomaci për të ruajtur distancat. Pika e dobët është shkelja e skajeve të durimit dhe çelësi i suksesit është empatia. Bëhuni të butë me veten! Komunikimi do jetë arma më e fortë sot dhe nëse diku thyeni zemra, duhet të jeni përgjegjës për gjithë sa ju kthen karma mbrapsht. Koha e mbizotërimit të egos ka kaluar dhe tani po jetoni realitetin që jua nxjerr më në pah talentet. Nëse zemra ju thotë për të bërë një propozim dashurie, bëjeni gjatë kësaj kohe se jo gjithmonë ju vjen ky fat. Pika e dobët është shoqëria e vjetër dhe çelësi i suksesit; talenti për artet. Melankolia ju ka bërë pak më të këndshëm dhe të heshtur. Emocionet ju reflektojnë një delikatesë të ëmbël në çift duke e bërë partnerin për vete. Mos lejoni askënd të prishë nurin që ju ka rënë dhe ju ndihmon të dukeni më të ndjeshmë. Pasionet janë pika juaj e dobët, çelësi i suksesit është eleganca dhe pamja perfekte. Mendimet që për ju janë modeste, për të tjerët duken si zbulime të mëdha. Përdoreni zotësinë tuaj për të kaluar në një stad tjetër të merituar. Rrethi shoqëror është distancuar duke ju ndjekur me indiferentizëm. Lodhja nga ambienti jo I përshtatshëm do jetë një shtysë më shumë për të hequr dorë nga angazhime që përkojnë me inspirimin tuaj. Pika e dobët shqetësimi për detajet, çelësi i suksesit; frika nga vetja. Planifikoni të largoheni ca kohë nga atmosfera që keni krijuar vetë. Luani me zgjuarësi në habitatin tuaj të rehatisë familjare dhe gëzoni ato që keni ndërtuar me mund. Pasionet për udhëtimet dhe arredimin nuk do ju lënë kurrë në baltë. Pika e dobët është ndikimi nga nostalgjia, çelësi I suksesit është eleganca me të cilën analizoni përparësitë. Harmonia në çift është e vetmja gjë që ju kishte munguar dhe tani erdhi koha të mos guxoni më të luani me dashurinë. Inatet e vjetra nuk do ju çojnë askund ndaj rezervoni ca lohë vetëm për veten. Dita ideale është sot nëse doni të nisni një projekt. Të favorizuara janë edhe planet për fëmijë. Vlerësoni çdo ofertë pune dhe vlerësoni pozitën tuaj profesionale. Pika e dobët është mungesa e qetësisë, çelësi i suksesit; liria e të menduar. Bëni kujdes! Paratë po vijnë me mbarësi, por ju nuk keni kurrë strategji të mira. Filloni të shqetësoheni nga pak për veten dhe investoni me kujdes. Dashuria ju shndërron në një person tjetër dhe nuk mund të toleroni më situata kalimtare. Pika e dobët është vrasja e kohës dhe çelësi i suksesit është inteligjenca dhe shkëlqimi profesional. Instiktet po ju mbizotërojnë dhe keni shumë pak shanse për të gabuar. Yjet ju kanë hedhur një tis fati dhe po shkëlqeni aq sa edhe vetë nuk po e kuptoni si po ndodh. Në dashuri jeni duke u përkëdhelur ca ndaj ju duhet të zbrisni me këmbë në tokë. Në punë ju duhet të hiqni dorë nga pretendimet e tepërta. Pika e dobët është qëllimi pa arsye që i keni caktuar vetes dhe çelësi i suksesit është snobizmi. Ngadalësoni pak vrullin dhe tonin e zërit. Njerëzit vijojnë akoma të kenë sedër. Nëse doni të rifitoni terren kthehuni në shkëlqimin tuaj të dikurshëm me diplomaci. Kapërceni mëritë dhe jepini më shumë dashuri atyre që ju rrethojnë. Jepini fokus raporteve të ngurta dhe çlirohuni nga mania për të zotëruar gjithçka, kjo është pika juaj e dobët. Çelësi juaj i suksesit është maturia. Erdhi dita për të ndarë ndjenjat nga arsyeja. Surprizat janë të vakëta nëse I bëni llogaritë përciptas. Interesante është një lidhje e re që dëshironi të nisni. Idetë dhe krijimtaria ju ka bërë lidër të projekteve për të cilat ishit skeptikë në fillim. Pika e dobët është mungesa e guximit dhe çelësi i suksesit është shija e kultivuar në komunikim. Një histori që ju mundonte prej kohësh ka dalë në dritë të diellit dhe ju duhet të gëzoni pasi emri do punojë tani për ju. Qetësohuni dhe merrni ca kohë pushim. Pengesat sporadike ju janë larguar si me magji dhe gjithçka duket si në përralla. Bëhuni realistë dhe mos lini rastet t’ju ikin nga duart. Pika e dobët është mungesa e relaksit dhe çelësi i suksesit është aftësia juaj për të përfituar nga çdo grimcë e kohës.",https://kohajone.com/aktualitet/parashikimi-i-yjeve-per-diten-e-sotme-28-nentor-2024/,Showbiz,
754,Produksioni kundër çiftit Leo-Lela? Familja: Do të na keni neve gjithmonë,"Mbrëmë (e martë) në ”Big Brother Albania Vip 3” është organizuar një festë. Duket që vëmendja nuk ka qenë tek të gjithë banorët, por në disa prej tyre, video tashmë që janë publikuar në faqet zyrtare të këtij formati. Për këtë u bë një reagim nga nëna e Leonardo Gashit, e cila siç thekson nuk pajtohet me disa gjëra. E njëjta pretendon që produksioni nuk po i jep shumë hapësirë çiftit Leo-Lela, pasi nuk u publikua asnjë nga videot e tyre. ”Sado që produksioni është kundër jush ne shohim dashurinë tuaj. Kamerat janë pak të fokusuar nga ju sepse fatkeqësisht nuk jeni të zgjedhurit e tyre, por fatmirësisht jeni të preferuarit tanë. Leo, Lela edhe në qoftë-se vazhdojnë të mos ju shfaqin në kamera dhe mos të ju japin rëndësi në faqet zyrtare të Big Brother do na keni ne gjithmonë neve që do shpërndajmë dashurinë tuaj të pastër”, ka thënë ajo.",https://kohajone.com/showbiz/produksioni-kunder-ciftit-leo-lela-familja-do-te-na-keni-neve-gjithmone/,Showbiz,
755,"Akuzat për tradhti, Mevlani ndahet nga partnerja shtatzënë?","Mevlan Shaba gjatë qëndrimit në ”Big Brother Kosova Vip 3”, doli pas një situatë aspak të mirë. Duket se këngëtari po përballet me sfida të reja. Brenda në Big Brother u konfirmua lajmi se ai dhe partnerja e tij po presin një fëmijë, situata mes tyre duket se ka marrë një kthesë të papritur. Sipas “Kosova Today”, një krizë serioze ka shpërthyer mes çiftit, duke vënë në dyshim vazhdimësinë e marrëdhënies së tyre. Për më tepër, të gjitha postimet e përbashkëta në rrjetet sociale janë fshirë, përfshirë edhe atë që konfirmonte lajmin e shtatzënisë. Ky zhvillim ka shkaktuar debat dhe spekulime të shumta në rrjet. Ju kujtojmë se partnerja i zbuloi shtatzaninë Mevlanit brenda shtëpisë së “BBVK”, ndërsa më pas erdhi reagimi i Livias, ish-it të Mevlanit. Kjo e fundit e akuzoi për tradhti. Nuk dihet se nëse akuzat e Livias kanë ndikuar në ndarjen e Mevlanit dhe partneres së tij. Gjithsesi, do shohim nëse dyshja do dalë me një deklaratë për të treguar nëse lajmi që po qarkullon është i vërtetë apo jo.",https://kohajone.com/showbiz/akuzat-per-tradhti-mevlani-ndahet-nga-partnerja-shtatzene/,Showbiz,
756,"VIDEO/ Natë pasioni, Drenusha vë në siklet Drilonin me lëvizje provokuese: Sa i ftohtë","Mbrëmjen e së martës në shtëpinë e ”Big Brother Kosova Vip 3”, kishte festë. Banorët u argëtuan me njëri-tjetrin, derisa kërcyen e qenë në humor të mirë. Këngëtarja Drenusha Latifi në një moment e ftoi për kërcim boksierin Drilon Rama. Ajo vazhdoi të vallëzonte e t’i bënte disa lëvizje provokuese saqë e vuri edhe në siklet atë. ”Sa i ftohtë”, i tha ajo në një moment. Driloni nga ana tjetër ia ktheu: ”Jam duke e mbajtur pijen, mos mi çoni duart lart”. I njëjti duket se nuk dëshiron të ketë shumë afrimitet me vajzat, pasi edhe gjithë këtë kohë ka qenë më i distancuar.",https://kohajone.com/showbiz/video-nate-pasioni-drenusha-ve-ne-siklet-drilonin-me-levizje-provokuese-sa-i-ftohte/,Showbiz,
757,Çfarë ndodhi? Ardit Çuni tërhiqet nga Kënga Magjike 2024: Të uritur…,,https://kohajone.com/webtv/cfare-ndodhi-ardit-cuni-terhiqet-nga-kenga-magjike-2024-te-uritur/,Showbiz,
758,“Big Brother VIP Albania” ka një njoftim të rëndësishëm për publikun,"Sezoni i ri i “Big Brother” pritet të nisë në dhjetor në ekranin e Top Channel, duke na premtuar një edicion të mbushur me risi dhe të papritura, ashtu sikurse kanë qenë edhe edicionet e kaluara. Mirëpo, këtë herë, përveç personazheve VIP që kanë qenë pjesë e tre edicioneve të fundit, formati i ri do të mirëpresë edhe njerëz të zakonshëm. Ky kombinim synon të sjellë histori të jetës reale që prekin zemrat dhe të krijojë një ndërthurje interesante mes personazheve të njohur dhe atyre anonimë. “Big Brother” u ofron njerëzve të zakonshëm platformën për të ndarë historitë e tyre, për t’u njohur nga publiku dhe për të ndikuar me rrëfimet e tyre. A post shared by Top Channel (@topchannelalbania)",https://kohajone.com/showbiz/big-brother-vip-albania-ka-nje-njoftim-te-rendesishem-per-publikun/,Showbiz,
759,"Ja cili është parashikimi i yjeve për ditën e sotme, 27 nëntor 2024","Financat mbështeten në vendime të menduara mirë, por rezistojini çdo deshire për blerje impulsive. Jeta juaj e dashurisë mund të nxehet pak, ndaj sigurohuni që pasioni të mos kthehet në intensitet të jashtëzakonshëm. Kujdesuni për çështjet e vogla shëndetësore që mund të shfaqen nëse jeni duke nxituar gjatë ditës. Në marrëdhënien në çift do të jeni në humor për biseda të thella. Në aspektin shëndetësor do të ndiheni mjaft mirë. Udhëtimi do të jetë i qetë nëse është lokal, por planet në distanca të gjata mund të përballen me pengesa të vogla. Në planin financiar, mund të keni mundësinë të merrni një vendim të rëndësishëm, prandaj sigurohuni që të peshoni të mirat dhe të këqijat. Dashuria është në ajër, por shmangni mendimet e tepërta! Detyrat e shpejta ka gjasa të kryhen pa probleme. Pozicioni i Hënës sot rrit intuitën tuaj, duke ju ndihmuar në vendimet profesionale dhe personale. Financiarisht, është një ditë për t’u përqendruar te siguria dhe jo te rreziqet. Jeta juaj romantike ndihet harmonike, por jini të hapur për një bisedë të përzemërt që thellon lidhjen. Bëhuni gati për ndryshime si në punë ashtu edhe në financa. Merrni parasysh investimet praktike, por sigurohuni që të mos nxitoni. Në dashuri, ka një energji magnetike – jeni simpatik, por pak përulësi do t’ju ndikojë pozitivisht. Financat duken të qëndrueshme, megjithëse çdo proces financiar ligjor apo zyrtar është më mirë të lihet për një ditë tjetër. Ndërveprimet e punës mund të kërkojnë durim, por ato ofrojnë mundësi rritjeje. “Zhytuni” në një aktivitet relaksues me miqtë, sepse dita juaj do të ndryshojë. Do të jetë një ditë fantastike për të zgjeruar horizontet tuaja. Jeni të përqendruar në përfitime afatgjata, ndaj ndaloni shpenzimet e shpejta. Në dashuri, do të jeni romantik dhe bisedat do të rrjedhin natyrshëm. Në planin financiar, është një ditë për t’i besuar instinkteve tuaja. Dashuria është intriguese, me potencial për shkëmbime të thella emocionale. Shëndeti përfiton nga një rutinë e ekuilibruar, ndaj rezistojini tundimeve. Është një ditë e mirë për planifikim financiar. Në dashuri, jeni magnetik dhe i ngrohtë, megjithëse mund t’ju duhet të bëni kompromis për të ruajtur paqen. Shëndeti është i qëndrueshëm, por pak lëvizje do t’ju përmirësojë humorin. Puna kërkon durimin tuaj, por shpërblimet janë të afërta. Dashuria mund të jetë në ngërç, ndaj lehtësoni gjërat me pak humor ose me një gjest të sjellshëm. Kushtojini vëmendje dhimbjeve ose ngurtësimit të kyçeve. Bëni kujdes me mënyrën e komunikimit me kolegët në punë. Në dashuri, intensiteti juaj vlerësohet, por lejojini partnerit pak hapësirë. Ambjentet sociale do të sjellin debate të gjalla që ju japin energji. Dashuria do të jetë e fortë, me potencial për një lidhje thellësisht përmbushëse nëse jeni të hapur ndaj saj. Për sa i përket shëndetit, përfshirja në aktivitete fizike do t’ju ndihmojë të ndiheni më mirë. Udhëtimet e shkurtra do të jenë të favorshme, veçanërisht nëse synojnë të eksplorojnë natyrën.",https://kohajone.com/aktualitet/ja-cili-eshte-parashikimi-i-yjeve-per-diten-e-sotme-27-nentor-2024/,Showbiz,
760,"Dhuratat e festave, mësoni çfarë preferon secila shenjë horoskopi","Dashi-Nëse doni që miku/mikesha juaj e shenjës së Dashit të gëzohet vërtet, zgjidh për të diçka të re, inovatore dhe të modës. Gjithashtu mund të zgjidhni për ta një dhuratë në lidhje me hobin e tyre të preferuar, por kujdes: Dashi nuk qëndron për një kohë të gjatë i interesuar në të njëjtën fushë dhe mund të ketë një interes të ri, ndaj informohuni! Demi-Demi është një shenjë që përfaqëson objektet materiale, pronësinë dhe paratë duke qenë se ata janë të sunduar nga Venusi, planeti i bukurisë. Kjo do të thotë se Demi, për të cilin po mendoni ka një shije të hollë dhe do të dëshirojnë të marrin dhurata si rroba, bizhuteri apo vepra arti. Nëse kanë një lidhje të fortë me gurin e tyre të lindjes (emeraldin), zgjidhni për ta një gjerdan. Nëse nuk doni të harxhoni shumë para për dhuratën, edhe një këmishë apo kuletë në ngjyrën e tyre të preferuar do të ishte ideale. Binjakët-Pak a shumë si me Dashin, nëse ia njihni hobin, përpiquni të zgjidhni një dhuratë të personalizuar në atë çfarë i pëlqen për momentin. Binjakët janë shenja e komunikimit dhe të mësuarit, ndaj një ide e mirë mund të ishin librat apo një agjendë e personalizuar, sidomos këto kohë kur Venusi në retrogradë i ka lënë pak të paorganizuar. Gaforrja-Gaforret, duke qenë se janë shenja e kujtimeve, gjithnjë vlerësojnë diçka me vlerën sentimentale, kështu që zgjidhni diçka lidhur me një shaka të përbashkët, një eksperiencë që keni ndarë ose një kujtim mes jush. Një këllëf telefoni e personalizuar me kujtimet tuaja do të ishte një zgjedhje perfekte. Ata janë gjithashtu shenja e shtëpisë, ndaj do ta adhuronin një dhuratë, për shtëpinë. Luani-Luanët gjithnjë vlerësojnë gjithçka që përfshin artin, kreativitetin, kozmetikën, bukurinë, kujdesin ndaj flokut, teatrin apo modën. Duke qenë se, ata fokusohen shumë në pamjen e tyre, paleta më e fundit e makeup-eve, një set bukurie ose një pasqyrë vanitoze do të ishin zgjedhja e duhur për dhuratë. Virgjëresha-Me fiksimin e Virgjëreshave për të qenë komode e produktive, ata/ato nuk janë fansa të zjarrtë të dhuratave pa vlerë. Nëse doni të zgjidhni një veshje apo aksesorë, vendosni për një ore ose një palë kufje. Të dyja duhet të jenë të modës dhe kanë një funksion. Një çantë shpine prej lëkure ose një valixhe e denjë për të udhëtuar janë gjithashtu zgjedhje të mençura. Peshorja-Peshoret mund të jenë shumë të fokusuara në aparencën e tyre, kështu që kozmetika apo aksesorët e bukurisë mund të jenë çelësi drejt zemrës së tyre. Ata janë shenja që vendosin trende dhe sigurisht të parët që i sjellin në grupin tuaj, ndaj përpara se të vendosni, shfletoni revista e katalogë mode që të jeni koherent me stile të ndryshme: vendosni për syze të viteve 60’ ose xhaketa me peliçe p.sh. Këto janë gjithashtu shenja e marrëdhënieve, ndaj një udhëtim, një takim romantik apo thjesht një e shtunë në kinema mund të jenë ideale për Peshoret nazelie. Akrepi-Për shkak të natyrës komplekse të Akrepit, është e vështirë të thuhet se ç’dhuratë do të vlerësonin më tepër, por një opsion sentimental mund të shkojë mirë. Një dhuratë e minutës së fundit pa një domethënie mund t’i lëndonte Akrepat. Një sugjerim mund të ishte një hartë e personalizuar me një lokacion të veçantë për ju të dy. Shigjetari-Shigjetari si një shenjë e aventurës, eksplorimit dhe udhëtimeve janë gjithnjë gati për të marrë një dhuratë që i përfaqëson këto e mund të përdoret në udhëtim sidomos. Mendoni: çizme për ngjitje, një këllëf pasaporte, një libër aventuresk duke qenë se ata dashurojnë të qenit të inspiruar dhe të ëndërrojnë shumë. Duke qenë se, duan gjithashtu të mësojnë gjithnjë, çdo dhuratë që do t’u krijonte mundësinë për një eksperiencë nga duart e tyre, do të ish perfekte. Bricjapi-Duke qenë një shenjë toke, Bricjapët do të preferonin një dhuratë të shtrenjtë. Një orë e shtrenjtë ose një kopje libri me autografin e autorit të tyre të preferuar. Mos harroni: ata nuk do t’i kënaqnit dot me diçka të lirë, ndaj mos kurseni ca para më tepër, por që do t’i sjellin lumturi personit të dashur. Ujori-Ujorët e adhurojnë teknologjinë dhe pajisjet e tilla, ndaj çdo pajisje elektronike do t’ku çonte në zgjedhjen e duhur dhe sa më e kohëve të fundit të jetë kjo, aq më mirë. Ata nuk janë fansa të mëdhenj të internetit, por lidhen ngushtë me rrjetet sociale ndaj mundohuni të gjeni diçka të propozuar nga personat që ata ndjekin dhe adhurojnë: një koleksion i promovuar nga njerëzit e famshëm që ndjekin, një parfum dhe më besoni, do të gëzohen mjaftueshëm! Peshqit-Si shenja uji, Peshqit priren të vlerësojnë dhuratat që kanë kuptim emocional ose vlerë sentimentale. Nuk janë shumë të përqendruar te vlera materiale e një dhurate sesa tek arsyeja apo historia pas saj. Ata janë artistë me imagjinatë të zhvilluar ndaj ky/kjo do të ishte personi i duhur për t’i dhuruar ca bojëra uji, lapsa apo një abonim disa mujor në kinema apo teatër. Meqë shumica prej tyre ëndërrojnë me sy hapur, një set i mirë pizhamesh do të ishte ide e mirë gjithashtu.",https://kohajone.com/showbiz/dhuratat-e-festave-mesoni-cfare-preferon-secila-shenje-horoskopi/,Showbiz,
761,"BBVK3, Kevini flet për debatin e bujshëm me Xuxin: Më preku në fytyrë","Në mesnatë situata në ”Big Brother Kosova Vip 3” nuk ka qenë aspak e qetë. Kevini ka folur me banorët lidhur me debatin e bujshëm që pati me Xuxin mbrëmë pas ‘prime-it’, për çka edhe thuhet se u ndalua transmetimi i drejtpërdrejtë. Ai thoshte se Xuxi i ka dy anë të personalitetit, duke pohuar se herë është i mirë dhe herë i pasjellshëm. ”Së pari unë nuk jam viktimizu, se kisha bo drama, veç kam qenë korrekt, kështu ashtu ka ndodhë dhe askush nuk mund të ma prekë fytyrën. Dhe sot kom mendu që kam me më kërku falje, por se ka bërë një gjë të tillë”, thoshte ai për Xuxin. “Kom mendu që më kërkon falje, ‘Kevin më falë për dje si më i moshuar’, por më ka thënë se po viktimizohem dhe gjithashtu më ngacmoi për Anën”, u shpreh ai tutje gjatë një bisede me banorët. Ende nuk dihet se çfarë ka ngjarë gjatë natës, dhe në çfarë shkalle ka eskaluar debati i tyre.",https://kohajone.com/showbiz/bbvk3-kevini-flet-per-debatin-e-bujshem-me-xuxin-me-preku-ne-fytyre/,Showbiz,
762,"Lela kërkoi ndihmë, ja çfarë ndodhi mbrëmë në mesnatë","Lela Seferi, banore në ”Big Brother Kosova Vip 3” i është përkeqësuar gjendja shëndetësore pas spektaklit të së hënës në shtëpinë më të madhe në vend. Ajo për një moment tha se nuk po ndihet mirë dhe se kërkoi ndihmë në dhomë të rrëfimit. ”Po më merren mendtë”, dëgjohet duke thënë. Kjo duket të jetë për shkak se nuk kishte ngrënë bukë dhe për atë edhe nuk ishte mirë. Sidoqoftë, në Prime-n e djeshme pati situata të ndryshme, ku edhe u largua Eduart Kuqi.",https://kohajone.com/showbiz/lela-kerkoi-ndihme-ja-cfare-ndodhi-mbreme-ne-mesnate/,Showbiz,
763,Fejohet Erjola Doçi? Unaza me gur të çmuar në gishtin e fejesës…,,https://kohajone.com/webtv/fejohet-erjola-doci-unaza-me-gur-te-cmuar-ne-gishtin-e-fejeses/,Showbiz,
764,"“Do thyej derën…”, Eduart Kuqi kërkon të lërë shtëpinë e BBV, përplaset me moderatorin","Konkurrenti i Big Brother Vip Kosova, Eduart Kuqi, ka kërkuar të lërë shtëpinë mbrëmjen e djeshme duke u përplasur me tone të larta me moderatorin. Edi tha se donte të largohej menjëherë për shkak të disa çështjeve që kishte lënë pezull jashtë këtij formati, ndonëse nuk zbuloi më shumë për publikun. “Dua të dal prej shtëpisë, ka shumë arsye. Kam folur dhe me vëllain e madh. Nuk kam asgjë me banorët këtu, kemi kaluar shumë mirë”, tha Edi, ndërsa moderatorët u përpoqën ta bindnin të qëndronte dhe të reflektonte mbi vendimin e tij. Banori refuzoi të qëndronte, duke thënë “po them që du me dal, mos më shtini me the derën, se e thej, nuk e kam problem”. Kjo fjalë e tij agravoi dhe më shumë debatin, ndërsa moderatori Aludin Hamiti e kritikoi për sjelljen dhe tonin e zërit. “Çfarë janë këto sjellje, askush nuk të mban me zor, derën e ke hapur”, tha moderatori. Ndërkohë, pak para mbylljes së spektaklit, banori la shtëpinë. Pjesë nga debati Edi: Dua të dal prej shtëpisë, ka shumë arsye. Kam folur dhe me vëllain e madh. Nuk kam asgjë me banorët këtu, kemi kaluar shumë mirë. Moderatorja: Do doja që të kaloj edhe mbrëmja e sotme dhe nesër mund të flasësh me vëllain e madh. Edi: Doni të më mbani me zor në shtëpi, unë po du me dal ju po thoni me nejt këtu. E kam mëndu prej kohës, po them që du me dal, mos më shtini më the derën, se e thej nuk e kam problem. Alaudini: Edi, ku je nis me ketë ton? Derën nuk e thyen dot, ti del qysh duhet me dal. Je i lirë si gjithë banorët aty me dal. Ti e di që ke kohë 24 orë me reflektu, nëse nuk do, është krej në rregull me dal. Edi: O kam reflektu, ti a merr vesh o vlla, kam fol dje me vëllain e madh. Nuk më mban asnjëri me zor këtu. Më hap derën, më sill valixhet. Alaudini: Çfarë janë këto sjellje, askush nuk të mban me zor, derën e ke hapur. Edi: Çfarë problemi ke ti? Moderatori: Nuk kam asnjë problem unë, problemin e kam me sjelljen tënde, derën e ke të hapur, mundesh të dalësh jashtë që tani. Edi: Më sillni valixhet dhe të dal. Moderatori: Valixhet nuk t’i sjellim ne, përgatiti rrobat dhe dil.",https://kohajone.com/showbiz/do-thyej-deren-eduart-kuqi-kerkon-te-lere-shtepine-e-bbv-perplaset-me-moderatorin/,Showbiz,
765,"Horoskopi për ditën e sotme, 26 nëntor 2024","Dashi
Po bëheni të padurueshëm me pretendimet për një pronë apo post. Bëhuni praktikë e shikoni të gjitha mundësitë që ju jepen. Është koha të bëni një lëvizje taktike me financat duke investuar në një projekt biznesi. Pika e dobët është narcizizmi, çelësi i suksesit; fantazia. Demi
Mania juaj për të përgjuar se çfarë thonë të tjerët ju ka bërë të padëshiruar për rrethin miqësor. Në dashuri po ecni me symbyllur e pa frena. Parashikohen zhvillime të vrrullshme në sferën sociale që nuk do kenë mbështetjen e të gjithëve. Kujdes duhet të tregoni për çështjet financiare, ndërsa në raport me procesin profesional, nuk do ju ecë çdo gjë vaj. Pika e dobët është pasiguria në punë, çelësi i suksesit; buzëqeshja. Binjakët
Një person pranë jush po jeton ndjenja të ëmbla sentimentale, jepini vëmendje. Financat janë të mira ndaj mund të bëni ndonjë udhëtim romantik. Binjakë të dashur pasi jeni rikuperuar nga një emocion i së kaluarës, erdhi momenti për të shfaqur gjithë zhdërvjellësinë tuaj. Lumturia vjen kur nuk e prisni, ndaj mos lini të kalojnë momentet e bukura. Pika e dobët është pabesia; çelësi i suksesit; simpatia. Gaforrja
Rregulloni raportet me ish-partnerin për të sheshuar një hatërmbetje që ju lëndon. Dashuria është në qiellin e shtatë, gëzojeni. Planifikoni të punoni me orë të zgjatura sepse një projekt në grup do ju sjellë shumë fitime. Lakmia për më shumë para do ju bëjë të lini pas dore një person që pret nga ju për të përfunduar punët e lëna pezull. Pika e dobët sot është mungesa e modestisë, çelësi i suksesit; vetëbesimi. Luani
Në sferën financiare po shihni ditë të mira. Profesionalisht sot do merrni lajme që do ju gëzojnë, por do jua shtojnë edhe përgjegjësitë. Shëndeti është i mirë, ndërsa ju duhet të tregoni kujdes me fjalët që mund të prekin sedrën e dikujt. Pika e dobët është shëndeti; çelësi i suksesit; paratë. Virgjëresha
Lojërat me zemrën nuk mund të rrezikojnë përtej durimit. Lutjet tuaja për një harmoni në familje duket se janë plotësuar. Njerëzit po tregohen të përzemërt, shfrytëzojeni për të arritur synimet tuaja. Merrni gjithë kohën tuaj për t’u relaksuar. Shëndeti është i shkëlqyer, ruani stabilitetin me aktivitet fizik. Financat po shënojnë rritje. Pika e dobët është nxitimi, ndërsa çelësi i suksesit; fleksibiliteti. Peshorja
Qëndroni seriozë në çështjet profesionale për t’i dhënë rëndësi pozicionit tuaj. Kurseni para për të patur rezerva më vonë. Peshoni çdo rast që ju jep sfera sentimentale. Hapeni zemrën dhe dorëzohuni në krahët e dashurisë. Kolegët kanë besim tek ju falë sigurisë që u falni. Pika e dobët është indiferentizmi edhe çelësi i suksesit; përpikmëria. Akrepi
Dikush ju përgjon në çdo veprim që bëni, tregohuni vigjilentë. Zemra juaj nuk jepon pa dashuri. Shkarkojeni tensionin e kohëve të fundit dhe bëni sa më shumë aktivitet fizik. Pika e dobët, kujtimet e vjetra; çelësi i suksesit; pozitiviteti. Shigjetari
Lëvizni me kujdes në planin profesional për të mos rënë në sy për keq për shkak të lakmisë nga e cila nuk hiqni dot dorë.Jeni bërë melankolikë. Natyra juaj e rrëmbyer dhe pasionante u ka rënë në sy shumë personave dhe duhet të tregoheni të zgjuar për të kuptuar ata që janë të sinqertë. Pika e dobët është përgjumja, çelësi i suksesit; inteligjenca. Bricjapi
Kusuret e një debati që po i vuani tani do ju kushtojnë pak nervat. Po kaloni një periudhë të begatë në familje. Udhëtimet drejt të afërmëve janë shtuar për shkak të një pauze në punë që në fakt nuk është aq pozitive nëse vazhdoni ta zgjasni. Pika e dobët sot është mungesa e sinqeritetit, çelësi i suksesit; sensi fantastik i humorit. Ujori
Sfera financiare është e shtuar tashmë, ndërsa dashuria nuk mungon kurrë rreth jush. Keni ngecur në grackën e liderit. Ky post po ju shijon dhe keni harruar se çfarë janë sakrificat. Sharmi juaj u pëlqen edhe të tjerëve dhe ju bëjnë gjithmonë vend me përzemërsi. Pika e dobët është shpërdorimi i besimit, çelësi i suksesit; vullneti. Peshqit
Aferat financiare mos i refuzoni. Në dashuri studioni me kujdes se çfarë synimesh ka partneri. Peshq të këndshëm ruani reputacionin e mirë që gëzoni në publik. Rrethi shoqëror ju konsideron person me rëndësi. Pika e dobët është njeriu i zemrës, çelësi i suksesit; zemërgjerësia.",https://kohajone.com/showbiz/horoskopi-per-diten-e-sotme-26-nentor-2024/,Showbiz,
766,"Klipi që trazoi shtëpinë, komentet fyese ndaj Sarës nga Edi","Këtë Prime të ”Big Brother Kosova Vip 3”, banorëve iu shfaq edhe njëherë klipi me gjithë ngjarjen mes Sarës, Edit dhe Drilonit. Sara i ka hequr çmimit të madh 10 mijë euro në këmbim që të shihte se çfarë kanë thënë Edi dhe Driloni për të duke e ofenduar rëndë. Pasi dëgjoi klipin Sara u përballë me të dy banorët teksa edhe shtriu dorën e pajtimit.",https://kohajone.com/showbiz/klipi-qe-trazoi-shtepine-komentet-fyese-ndaj-sares-nga-edi/,Showbiz,
767,U ngacmua Gjesti nga Lela me prekje? Del klipi që sqaron gjithë dramën e krijuar,"Ky Prime i sotëm në ”Big Brother Kosova Vip 3” nisi me një përplasje ka ndodhur në mes Lelës dhe Gjestit. Ky i fundit ka thënë se është ndjerë i provokuar nga ajo, pasi e preku me këmbë. Kjo situatë e krijuar në mes tyre, ajo i tha atij ”E ke fshirë me mua prej këtij momenti”. “Nuk më ka pëlqyer çfarë ka thënë Gjesti. Nuk e kam bërë asnjëherë me qëllim që me provoku Gjestin. E kam konsideruar shok shumë të mirë. U preka dhe qajta për faktin se prej që jam këtu brenda ka qenë puna me Drilonin, tani prapë banorët e tjerë që ti ke sy për atë ti ke për këta, edhe Gjesti”, u shpreh ajo. Konkurrentja tutje theksoi: “Nuk e kam bërë me qëllim për këtë kam dalë jashtë vetes dhe jam ndjerë shumë keq. E kam bërë pavetëdije”. Gjesti nga ana tjetër tha: “Unë e kam thirr privatisht me fol. Nuk kam qejf t’i hy askujt në mes. Jam ndjerë se ka qenë hera e dytë, unë u largova tani prapë. Aty pata dyshime”. Nga ana tjetër, opinionistja Olta Gixhari i tha se e ka ekzagjeruar këtë pjesë dhe më shumë se ngacmim ishte qesharake.",https://kohajone.com/showbiz/u-ngacmua-gjesti-nga-lela-me-prekje-del-klipi-qe-sqaron-gjithe-dramen-e-krijuar/,Showbiz,
768,"”Sonte dal”, Edi i lë porositë e fundit Drilonit sesi të luajë në Big Brother","Edi ka thënë se do të largohet sonte (e hënë) nga ”Big Brother Kosova Vip 3”. Kjo pasi siç tregon nuk po mund t’i përballoj situatat brenda si dhe për disa gjëra që ka lënë jashtë. Në një bisedë së fundmi me Drilonin, ai ia ka dhënë disa këshilla se si të veprojë tani e tutje në shtëpi. Edi: Çkado që të ndodh sonte me mua vëlla, edhe me mua edhe me neve, ti rri vetëm vetja brenda. Më dëgjo ti mua, rri siç je dhe siç ke vazhduar deri më tani. Edhe mos u mbyll më. Mos rri urtë, fol vëlla se po të ka më shumë hije. Dëgjoje Edin. Hy në debate, mos e lësho veten për asgjë, vazhdo si tani bashkë. Driloni: A e ke vendosur? Edi: Valla për 90 për qind po. Driloni: Sot, a nesër, a kur. Edi: Nuk dihet. Se te hunda më ka ardhur. Gjithë natën aty i kam mbajtur mendt. Nuk po më ec më. Jo për banorët, por për punët e mia. Se me i pas në rregull, mos të kisha bërë diçka para se të hy, nuk do e kisha fare problem.",https://kohajone.com/showbiz/sonte-dal-edi-i-le-porosite-e-fundit-drilonit-sesi-te-luaje-ne-big-brother/,Showbiz,
769,"12 shenjat e horoskopit, ja çfarë ju pret këtë javë","Dashi-Përgatitu për ndryshime të mëdha në perspektivën tënde, pasi Mërkuri në prapavijë mund të trazojë bindjet dhe të sjellë keqkuptime. Planifikoni udhëtimet me kujdes! Më 27 nëntor, je gati për aventura të reja dhe momente romantike. Demi-Mund të shfaqen fatura të vjetra, por është koha ideale për të rregulluar buxhetin. Reflekto mbi mbështetjen që merr nga të tjerët. Fundi i javës është ideal për të pastruar shtëpinë dhe mendjen nga ngarkesat e panevojshme. Binjakët-Ish-at mund të rikthehen! Kjo prapavijë ju ndihmon të sqaroni çështje të mbetura pezull në marrëdhëniet tuaja. Deri më 27 nëntor, një projekt i ri krijues mund të marrë hov. Gaforrja-Rishiko rutinën tënde të përditshme dhe çlirohu nga angazhimet e kota. Më 27 nëntor, puna juaj mund të shpërblehet me një kompliment ose një rritje në pagë. Luani-Prit lajme nga një ish-romancë! Kjo periudhë është ideale për të rikthyer projektet e lëna përgjysmë. Fundi i javës të jep shtysë për të ndjekur objektivat personale. Virgjëresha-Kujtimet e së shkuarës mund të rishfaqen, sidomos ato familjare. Më 27 nëntor, lëre mënjanë një inat të vjetër dhe gjej paqe. Peshorja-Keqkuptime në komunikim janë të pashmangshme! Kujdes me udhëtimet dhe teknologjinë. Fundi i javës të gjen më social dhe të gatshëm për aventura të reja. Akrepi-Puna mund të bëhet stresuese, por shfaqen mundësi të reja përmes kontakteve të vjetra. Më 27 nëntor, përqendrohu te vetëbesimi dhe suksesi yt do të shpërblehet. Shigjetari-Je në qendër të vëmendjes! Prapavija e Mërkurit të rikthen tek projekte apo njerëz nga e kaluara. Fundi i javës është i mbushur me kreativitet dhe mundësi për të shprehur veten. Bricjapi-Kujdes me mbingarkesën! Kjo është koha për t’u qetsuar dhe për të lënë pas zakonet e vjetra. Fundi i javës sjell qartësi emocionale. Ujori-Komunikimi mund të ngatërrohet, por je në rrugën e duhur për të shprehur më mirë veten. Kjo javë ofron mundësi për t’u njohur më mirë. Peshqit-Mund të përjetosh një ndryshim në karrierë ose në marrëdhëniet me kolegët. Kjo javë të ofron hapësirë për të reflektuar dhe për të bërë ndryshime pozitive.",https://kohajone.com/showbiz/12-shenjat-e-horoskopit-ja-cfare-ju-pret-kete-jave-10/,Showbiz,
770,"Situata me Edin dhe Drilonin, Sara: Gabimi im më i madh ishte që ja dhashë dorën","Situata në ”Big Brother Kosova Vip 3” tejkaloi në një përplasje të fortë mes banorëve. Sara ka diskutuar me Vullnetin për bisedën e bujshme mes Edit dhe Drilonit që bëri xhiron në rrjetet sociale. Dyshja kishin diskutuar për të, dhe për një moment, Edi dëgjohet duke e ofenduar Sarën rëndë. Pasi u shfaq klipi brenda shtëpisë, Sara shkoi tek Edi dhe Driloni për të kërkuar sqarim dhe arsyen se pse ishin shprehur në atë mënyrë. Edi i kërkoi falje dhe si përfundim ajo i zgjati dorën duke i pranuar faljen. Sara është shprehur e penduar për veprimin, sipas një bisede që pati me Vullnetin. ”Duke nisur nga fakti që kuptova që çdo gjë ishte një mashtrim sy më sy, edhe gabimi im më i madh ishte që ja dhashë dorën, sepse ma ai hodhi poshtë dorën direkt”, u shpreh Sara.",https://kohajone.com/showbiz/situata-me-edin-dhe-drilonin-sara-gabimi-im-me-i-madh-ishte-qe-ja-dhashe-doren/,Showbiz,
771,"“A e ke menduar se mund të lidheshe ndonjëherë me Luizin”, Kiara Tito habit me përgjigjen",,https://kohajone.com/webtv/a-e-ke-menduar-se-mund-te-lidheshe-ndonjehere-me-luizin-kiara-tito-habit-me-pergjigjen/,Showbiz,
772,"Skena xhelozie e sherre, zbulohen arsyet e ndarjes së Ilnisës e Meritonit!","Rreth një muaj më parë, u raportua për një krizë në marrëdhënien mes Ilnisës dhe Meritonit, çiftit që u bë i njohur pas pjesëmarrjes së tyre në “Big Brother”. Pavarësisht përpjekjeve për të rregulluar marrëdhënien, duket se tensionet mes tyre nuk janë zbutur plotësisht. Së fundmi, ata kanë ndërmarrë hapa të dukshëm në rrjetet sociale, duke fshirë fotot e përbashkëta dhe duke mos e ndjekur më njëri-tjetrin në “Instagram”. Pak ditë më parë, Ilnisa pranoi publikisht se ka pasur probleme në çift, por u përpoq t’i minimizojë ato. E pyetur për ndryshimet në profilin e tyre, ajo tha shkurt: “Nuk kemi ndonjë lajm të ri”. Kur u pyet më tej për gjendjen e marrëdhënies së tyre, ajo shtoi me një buzëqeshje: “Jemi si çdo çift normal… Në një shtëpi jemi, edhe zihemi”. Burime pranë çiftit tregojnë se xhelozia ka qenë shkaku kryesor i konflikteve. Pas grindjeve të përsëritura, Meritoni është larguar nga shtëpia, fillimisht duke u kthyer në Kosovë për angazhime të ndryshme, dhe më pas duke udhëtuar drejt Nju Jorkut, ku ka disa ditë që po qëndron. Ndërkohë, Ilnisa ka vazhduar me aktivitetet e saj në Tiranë, duke lënë të hapur pyetjen nëse ka ndonjë mundësi për rikthim. Gjithashtu, raportohet se marrëdhënia e Ilnisës me familjen e Meritonit ka qenë e tensionuar që në fillim. Familja Mjekiqi ende nuk e ka pranuar plotësisht lidhjen e tyre, dhe sipas burimeve, Ilnisa nuk ka vizituar ende shtëpinë e tyre. Vetë ajo e ka konfirmuar këtë në një intervistë, duke thënë se nuk ka gjetur kohën e duhur për një vizitë. Megjithëse të dy kanë bërë përpjekje për të ruajtur marrëdhënien, duket se sfidat e brendshme dhe presioni i jashtëm po e vështirësojnë gjithnjë e më shumë rrugëtimin e tyre si çift.",https://kohajone.com/showbiz/skena-xhelozie-e-sherre-zbulohen-arsyet-e-ndarjes-se-ilnises-e-meritonit/,Showbiz,
773,"Horoskopi për ditën e sotme, 25 nëntor 2024","Dashi
Kjo është një ditë për të marrë përgjegjësinë e ideve të reja. Financiarisht, mund ta gjeni veten duke menduar për mënyra të reja për të kursyer ose investuar. Në punë, ka gjasa të rriteni në detyrë. Sa i përket dashurisë, lidhja do të bëhet më e thellë. Demi
Financiarisht, bëni kujdes me një investim në të cilin mund të përfshiheni së shpejti. Puna duket e qëndrueshme, duke ju lejuar të përqendroheni në detyra që kërkojnë durim dhe këmbëngulje. Romanca mund t’ju befasojë duke rindezur një lidhje të vjetër. Binjakët
Financiarisht, një nxitje e vogël ose një fitim i papritur mund të vijë në rrugën tuaj. Në punë, shkëlqejnë aftësitë tuaja të komunikimit, duke ju lejuar të ndani idetë në mënyrë efektive. Dashuria do të marrë një kthesë harmonike. Gaforrja
Ju mund të rivlerësoni investimet ose të rishikoni shpenzimet për të bërë rregullime të zgjuara. Puna kërkon pak durim, ndaj është më mirë të shmangni nxitimin. Ka gjasa të merrni pjesë në një evnt që do të ndryshoje ditën tuaj. Luani
Financiarisht, është një ditë e mirë për të trajtuar veten ose për të marrë parasysh të dhuroni diçka. Në punë, karizma juaj shkëlqen, duke ju lejuar të merrni drejtimin në projekte ose të frymëzoni kolegët. Në dashuri, spontaniteti mund të sjellë emocione, pavarësisht nëse jeni beqarë apo të lidhur. Virgjëresha
Një ditë për t’u fokusuar në çështjet e shtëpisë dhe familjes. Financiarisht, progresi i qëndrueshëm është në horizont. Në punë rekomandohet të jeni sa më të përpiktë teksa mund të jeni në vëzhgim. Romanca po shkon drejt komoditetit. Peshorja
Në planin financiar ka një rrjedhë të qëndrueshme. Në punë do të jeni elokuent dhe bindës, duke e bërë atë një ditë të shkëlqyer për prezantime apo negociata. Marrëdhënia juaj në çift do të dominohet nga dashuria. Akrepi
Do të jeni në qendër të vëmendjes dhe ndiheni të sigurt. Financiarisht, kjo është një ditë për të marrë në konsideratë investimet që përputhen me vlerat dhe qëllimet tuaja në të ardhmen. Në punë do të ndiheni të motivuar. Shigjetari
Romanca mund të ndihet intensive, por qartësia emocionale do t’i mbajë gjërat në harmoni. Për sa i përket shëndetit, përqendrohuni te ekuilibri. Udhëtimi do të jetë tërheqës, veçanërisht për biznes. Bricjapi
Një ditë për vetë-reflektim. Nga ana financiare, kjo është një kohë për maturi dhe planifikim të kujdesshëm. Dashuria mund të ketë një ton më shpirtëror, duke nxitur një lidhje më të thellë përmes besimeve ose ideve të përbashkëta. Shëndeti mbetet i qëndrueshëm. Ujori
Në aspektin financiar, theksi është te shkathtësia, ndaj merrni parasysh mënyra të zgjuara për të rritur pasurinë tuaj. Në punë, do të jeni të prirur për të përballuar sfidat dhe idetë tuaja inovative do të kenë një ndikim pozitiv. Sa i përket lidhjes suaj në çift nuk përjashtohet mundësia e një zënke mes jush. Peshqit
Një ditë për t’u fokusuar në partneritete. Financiarisht, ka potencial për përfitime përmes bashkëpunimeve ose sipërmarrjeve të përbashkëta. Romanca ndihet harmonike, duke e bërë atë një ditë të bukur duke qëndruar krahë partnerit/partneres suaj.",https://kohajone.com/showbiz/horoskopi-per-diten-e-sotme-25-nentor-2024/,Showbiz,
774,"“Gladiator II”, me Denzel Washington, rikthehet në arenë","Roma po ”vërtitet” në prag në “Gladiator II” të Ridley Scott, shkruan AP. ”Rënia” e saj thuhet se është e pashmangshme. Ëndrra që simbolizonte dikur ka vdekur. Idealet e dikurshme të Perandorisë Romake janë përkeqësuar nga një perandor me fytyrë të zbehtë. Në fron është Geta (Joseph Quinn), i cili ulet përkrah vëllait të tij mistrec, Caracalla (Fred Hechinger). Zemra e kësaj Rome, natyrisht, është Koloseumi, ku turmat brohorasin për gladiatorët që luftojnë dhe vdesin. Kjo dikotomi – një shoqëri e rënë dhe nevoja e saj e pangopur për argëtim – është sfondi i zgjuar dhe jo fare lajkatar i filmave “Gladiator”. Pjesa e dytë, e vendosur 20 vjet pas ngjarjeve të filmit të parë, sjell një luftëtar të ri në Koloseum – një i huaj misterioz i quajtur Lucius Verus, i luajtur nga Paul Mescal. “Gladiator II” nuk është filmi prestigjioz, i pari, fituesi i filmit më të mirë, ishte në vitin 2001. Është më shumë një epikë rrëqethëse, me shpatë dhe sandale që vlerëson nevojën për të argëtuar mbi të gjitha. Askush në “Gladiator II” nuk e kupton këtë më shumë se Denzel Washington. Performanca e tij si ndërmjetësi makiavelian i pushtetit është një turbullim i shijshëm i rrobave dhe buzëqeshjeve – kaq imponues mbi krye, saqë ai pothuajse arrin standardet e Al Pacino të viteve 1990. Brenda kësaj Rome ka interesa të shpërndara për ta rrëzuar atë, duke përfshirë Marcus Acacius, një gjeneral i dekoruar i cili sapo është kthyer nga një fushatë e suksesshme duke marrë Numidian në Afrikën veriperëndimore. Acacius është një romak besnik, por, kur mëson se perandorët duan gjakderdhje për territore të tjera dhe për më shumë luftë, ai dhe gruaja e tij, Lucilla (Connie Nielsen) fillojnë të komplotojnë për të përmbysur vëllezërit. Në një film ku të gjithë ushqejnë një sekret, pak prej tyre qëndrojnë të fshehur për një kohë të gjatë. Më kryesori midis tyre është Lucius Verus, një luftëtar në Numidia, i cili është zënë rob dhe është detyruar të luftojë si gladiator. Ai është djali i Lucilla dhe Maximus (Crowe në “Gladiator”). Pas ngjarjeve të atij filmi, Lucilla e dërgoi atë, një trashëgimtar të perandorisë, në Numidia për t’u rritur jashtë betejave për pushtet të perandorisë. “Gladiator II” mund të mos përballojë shumë pyetje nga historianët. Disa çështje u morën edhe me eposin e fundit historik të Scott, “Napoleon”, i cili gjithashtu u shkrua nga David Scarpa. Por ky nuk është një film i ndërtuar për saktësi. Është krijuar për të marrë disa copëza historie dhe për t’i fryrë ato në një festë dhe për hijeshinë e shikimit të Macrinusit të Denzel Washingtonit./  a.jor.",https://kohajone.com/aktualitet/gladiator-ii-me-denzel-washington-rikthehet-ne-arene/,Showbiz,
775,"Parashikimi i yjeve për ditën e sotme, e diel, 24 nëntor 2024","Dashi
Bëni kujdes në planin financiar, veçanërisht me sipërmarrjet e reja. Puna mund të ndihet paksa intensive, por do të ndikojë në një përparim të qëndrueshëm. Për sa i përket shëndetit, këshillohet t’i përmbaheni një rutine të ekuilibruar. Një vonëse e paparashikuar mund të ndodhë gjatë udhëtimit tuaj. Demi
Financat duken të qëndrueshme dhe është një kohë e shkëlqyer për të vlerësuar investimet afatgjata. Puna kërkon pak kreativitet, ndaj mos hezitoni të praktikoni idetë tuaja. Romanca mund të kërkojë durim – një gjest i vogël mund të bëjë ndryshimin. Binjakët
Një ditë që favorizon komunikimin, ndaj përdorni fjalët tuaja me mençuri. Nga ana financiare, fitime të vogla por të qëndrueshme janë të mundshme dhe idetë e reja mund të sjellin fitim në të ardhmen e afërt. Puna mund të sjellë surpriza, ndoshta një detyrë të re. Në dashuri, energjia do të sjellë humor për të dy ju. Gaforrja
Në planin financiar, shmangni shpenzimet impulsive dhe përqëndrohuni tek gjërat thelbësore. Në punë, qetësia mund të ndihmojë në zgjidhjen e një situate të ndërlikuar. Në dashuri, hapja emocionale do të thellojë lidhjen tuaj. Luani
Financiarisht, është një kohë për zgjedhje të zgjuara dhe jo për rreziqe ekstravagante. Puna kërkon besim – idetë tuaja ka gjasa të vihen re. Jeta e dashurisë shkëlqen dhe një shpirt aventuresk mund ta bëjë lidhje tuaj më emocionuese. Shëndeti është i qëndrueshëm, por një stërvitje ose disa lëvizje do t’ju japin energji. Virgjëresha
Organizimi dhe saktësia shënojnë këtë ditë, me fokus tek detajet. Nga ana financiare, fitimet e vogla vijnë nga plane të mirëmenduara. Në punë, zgjidhja praktike e problemeve do ju bëjë personin e duhur për çdo problem. Dashuria kërkon durim – një gjest i vogël do të thotë shumë. Peshorja
Puna ka të bëjë me diplomacinë dhe sharmi juaj do t’ju ndihmojë t’i shpëtojë çdo konflikti. Në dashuri, një gjest romantik mund t’ju befasojë, duke sjellë kënaqësi. Për sa i përket shëndetit, ekuilibri midis aktivitetit dhe pushimit është thelbësor. Akrepi
Në planin financiar këshillohet një qasje e kujdesshme, veçanërisht me sipërmarrjet e reja. Puna kërkon elasticitet dhe ju jeni gati për sfidën. Në dashuri, një zbulim i thellë mund t’ju habisë. Për sa i përket shëndetit, qëndroni në rutinat tuaja, por jini të hapur ndaj ndryshimeve të vogla për përmirësim. Shigjetari
Optimizmi dhe aventura e bëjnë këtë një ditë për të përqafuar mundësitë. Në planin financiar mund të shihni mundësi të reja, por shmangni angazhimin e tepërt. Në punë, do të jeni në humor duke sjellë energji edhe për kolegët tuaj. Në dashuri, një qasje mendjehapur sjell gëzim. Bricjapi
Prakticiteti dhe ambicia e nxisin këtë ditë, duke e bërë atë ideale për të vendosur synime afatgjata. Financat janë të qëndrueshme dhe planifikimi i kujdesshëm sjell shpërblime. Në punë, qëndrueshmëria do të lërë përshtypje të fortë. Në dashuri, përpiquni të jeni më të duruar. Ujori
Biznesmenët e kësaj shenje mund të kenë fitime të papritura. Puna mund të sjellë një projekt surprizë që stimulon mendjen tuaj. Dashuria mund të marrë një kthesë, duke ngjallur emocione të forta në lidhjen tuaj. Peshqit
Ndjeshmëria dhe dhembshuria janë në fokus, duke e bërë këtë një ditë për vetë-reflektim. Në planin financiar, qëndrojini buxhetit tuaj, pasi blerjet impulsive mund t’ju bëjnë të pendoheni. Në dashuri, partneri/partnerja juaj mund të shpreh hapur ndjenjat si asnjëherë tjetër.",https://kohajone.com/aktualitet/parashikimi-i-yjeve-per-diten-e-sotme-e-diel-24-nentor-2024/,Showbiz,
776,"Horoskopi për ditën e sotme, 23 nëntor 2024","Dashi
Fokusi është në planifikimin financiar pasi e gjeni veten në një pozicion për të ndërtuar stabilitet afatgjatë. Me Marsin në një pozicion të fortë, puna do t’ju sjellë sfida, por energjia dhe vendosmëria juaj do t’ju ndihmojnë të triumfoni. Lidhja në çift do t’ju duket intensive. Demi
Rishikimet në planet tuaja të punës mund të sjellin përfitime të papritura. Afërdita do të sjellë harmoni në çështjet romantike. Udhëtimi mund të sjellë një takim të rastësishëm ose një perspektivë të re. Binjakët
Në planin financiar shmangni shpenzimet impulsive pasi së shpejti mund të krijohen mundësi për kursim ose investim. Puna mund të ndihet jashtëzakonisht intensive. Marrëdhënia në çift përfiton nga çiltërsia dhe ndershmëria. Gaforrja
Financiarisht, është një kohë e favorshme për të menaxhuar me kujdes burimet. Puna do të jetë produktive, veçanërisht në detyrat krijuese, ku mund të shkëlqeni. Jeta e dashurisë ndihet e përmbushur nëse i besoni instinkteve tuaja. Luani
Dielli ndriçon jetën tuaj profesionale, duke rritur ambiciet dhe duke ju ndihmuar të dalloheni. Marrëdhënia në çift do të jetë e ekuilibruar, megjithëse këshillohet të përqëndroheni më shumë tek parteneri/partnerja jua. Për sa i përket shëndetit, aktivitetet fizike do t’ju fuqizojnë. Virgjëresha
Pozicioni i Merkurit forcon fokusin tek financat dhe përgjegjësitë. Një ditë për të menaxhuar paratë me kujdes, pasi zgjedhjet e mençura sot do t’ju sjellin dobi. Puna kërkon saktësi dhe vëmendja juaj ndaj detajeve do t’u bëjë përshtypje të tjerëve. Lidhja romantike pdo të përfitojë nga komunikimi i hapur. Peshorja
Venusi inkurajon një qasje të ngrohtë ndaj marrëdhënieve. Në planin financiar është koha për shpenzime të kujdesshme. Dashuria ndihet harmonike, ndaj mos hezitoni të shprehni ndjenjat tuaja. Shëndeti mbetet i ekuilibruar, por shtoni pak lëvizje në ditën tuaj. Akrepi
Puna përfiton nga fokusi i thellë dhe çdo mister apo kompleksitet zgjidhet lehtësisht. Jeta e dashurisë është intensive. Shijoni thellësinë e lidhjes. Shëndeti duket i fortë, por mos kaloni kufijtë e lodhjes. Shigjetari
Në punë, një qasje e qetë mund të japë rezultate më të mira. Kaloni më shumë kohë me partnerin/partneren tuaj për të forcuar lidhjen tuaj. Një udhëtim i mundshëm do t’ju qetësojë pamasë. Bricjapi
Pozicioni i Saturnit inkurajon disiplinën në çështjet financiare, duke e bërë këtë një ditë të shkëlqyer për buxhetin. Puna është kërkuese, por këmbëngulja juaj do të ketë rezultate. Jeta e dashurisë përfiton nga një qasje serioze, ndaj tregoni përkushtim ndaj partnerit tuaj. Ujori
Ndikimi i Marsit në shenjën tuaj sjell energji dhe entuziazëm. Puna do të jetë dinamike, ndaj shfrytëzoni mundësitë kur krijohen. Jeta e dashurisë do të jetë emocionuese, pasi pasioni shtohet – përqafo spontanitetin. Peshqit
Marrëdhënia në çift do të jetë domethënëse, ndaj kaloni kohë cilësore me partnerin/partneren tuaj. Në aspektin shëndetësor do të ndiheni mjaft mire nëse shmangni ekstremet. Një udhëtim i mundshëm do t’ju japë shumë kohë për veten.",https://kohajone.com/showbiz/horoskopi-per-diten-e-sotme-23-nentor-2024/,Showbiz,
777,"”Kam 90% gjasa që s’do mbijetoj”, zbardhet biseda telefonike mes Dianës dhe babait të saj","Në spektaklin e së premtes të ”Big Brother Kosova Vip 3”, është transmetuar një moment prekës që ka prekur si publikun ashtu edhe banorët. U publikua biseda telefonike që Diana Tahiri, një nga banoret, kishte realizuar me babain e saj para disa ditësh. Gjatë bisedës, dëgjohej babai i Dianës teksa i tregonte se kishte pësuar infarkt dhe se i duhej një operacion me rrezik të lartë. Ai e informoi të bijën se ekzistonin 90% gjasa që të mos i mbijetonte ndërhyrjes kirurgjikale. Ky lajm tronditës bëri që Diana të merrte vendimin e menjëhershëm për të lënë shtëpinë atë ditë, për t’u kthyer pranë familjes së saj. Diana u lidh përmes Skype drejtpërdrejt nga Norvegjia, ku ndodhet aktualisht pranë familjes së saj. Ajo shfrytëzoi mundësinë për të përshëndetur banorët dhe për të sqaruar situatën, duke falënderuar produksionin dhe publikun për mbështetjen. Diana theksoi se shëndeti dhe familja ishin prioriteti i saj më i madh në këtë moment të vështirë. A post shared by Big Brother VIP Kosova (@bigbrothervipkosova)",https://kohajone.com/showbiz/kam-90-gjasa-qe-sdo-mbijetoj-zbardhet-biseda-telefonike-mes-dianes-dhe-babait-te-saj/,Showbiz,
778,"12 shenjat e horoskopit për të shtunën, ja çfarë ju pret","Dashi-Të lindurit e kësaj shenje mund të përballen me disa shqetësime gjatë kësaj dite. Këto shqetësime do të jenë të shtrira në sferën sentimentale, duke bërë që të përhumbeni në mendime. Demi-Do të jeni nën ndikimin e favorshëm të yjeve, për shkak të pranisë së Marsit, i cili do e bëjë këtë të shtunë mjaft pozitive. Një e shtunë e favorshme parashikohet si në sferën sentimentale edhe në atë profesionale. Binjakët-Hëna do të jetë e pranishme gjatë gjithë ditës tek të lindurit e kësaj shenje, duke e shtrirë praninë e saj si në sferën sentimentale edhe në atë profesionale. Do të jeni të mbushur me dyshime, lidhur me disa situata që vijojnë të mbeten pezull. Gaforrja-Më në fund do të hyni në një periudhë të qetë sa i takon sferës profesionale. Do të tregoheni tejet pozitiv dhe gati për të lënë pas çdo problematikë, ndërkohë që sfera sentimentale do të jetë mjaft e favorshme. Luani-Do të përjetoni një ditë e cila do të jetë e përqendruar kryesisht në gjëra të reja. Do të përfshiheni në sfida të cilat do ju rizgjojnë dëshirën për të vepruar, pavarësisht disa dyshimeve lidhur me të kaluarën. Virgjëresha-Do të jeni nën ndikimin e favorshëm të yjeve gjatë gjithë kësaj dite. Pavarësisht ndonjë keqkuptimi në nivelin ndërpersonal, në sferën profesionale do të njihni vetëm sukses. Peshorja-Do të përhumbeni në një sërë angazhimesh profesionale, të cilat do ju marrin shumë kohë. Pavarësisht gjetjes së bashkëpunimit në çift, do të hasni edhe në disa vështirësi. Akrepi-Nën ndikimin e planetit Mars do t’iu duhet të përballeni me shumë sfida sa i takon sferës profesionale. Yjet këshillojnë që të braktisni çdo ankth dhe frikë, duke vlerësuar më mirë aftësitë tuaja. Shigjetari-Do të përjetoni disa momente stresi si pasojë e disa fërkimeve profesionale dhe sentimentale gjatë kësaj dite, shkruan noa.al. Po ashtu do ju duhet të ndaleni më gjatë në zgjidhjet që duhet të jepni. Bricjapi-Do të korrni një sukses të rëndësishëm sa i takon sferës profesionale. Po ashtu do të ndjeni nevojën për të vijuar me angazhimet e rëndësishme, të cilat premtojnë sukses. Ujori-Gjatë kësaj të shtune do të jeni tejet dinamik! Mundohuni që të shmangni përfshirjen në diskutime në familje, por edhe në ambientin e punës. Gjithçka varet nga ju! Peshqit-Do të jeni nën ndikimin e favorshëm të yjeve sidomos sa i takon sferës profesionale. Po ashtu duhet të tregoheni më të kuptueshëm në dashuri, me synimin e çuarjes përpara të projekteve të rëndësishme.",https://kohajone.com/showbiz/12-shenjat-e-horoskopit-per-te-shtunen-ja-cfare-ju-pret/,Showbiz,
779,"Atilla rikthehet në Big Brother, Drenusha ”xheloze”. Burimi tentoi të puthi Lelën në buzë",,https://kohajone.com/showbiz/atilla-rikthehet-ne-big-brother-drenusha-xheloze-burimi-tentoi-te-puthi-lelen-ne-buze/,Showbiz,
780,"VIDEO/ Lela e shqetësuar, tregon se Burimi ka tentuar ta puthë në buzë","Lela ka treguar për situatën e sikletshme të cilën e pati së fundmi me Burimin në shtëpinë e ”Big Brother Kosova Vip 3”. E njëjta pohoi se ai ka tentuar ta puthë në buzë. Gjatë një bisede e sipër me banorët e tjerë prezentë, ajo tregoi se çfarë kishte ndodhur. “Jom afru, kesh në kuzhinë edhe mu fsheha për me e tut Burimin, edhe ai hini edhe unë e tuta, kur e tuta ma bani kështu përqafem edhe unë iu afrova edhe e përqafsha edhe unë dojsha me e leshu, po ai s’më lëshojke edhe ja nisi mem puthë në faqe dy tri herë, herën e tretë ka tentu mem puthë në buzë. Edhe unë veç mbeta”, u thoshte Lejla atyre. Nuk është hera e parë që Burimi tejkalon afërsinë me Lelën, edhe pse kjo e fundit i ka folur disa herë për këto veprime që nuk i pëlqejnë.",https://kohajone.com/showbiz/video-lela-e-shqetesuar-tregon-se-burimi-ka-tentuar-ta-puthe-ne-buze/,Showbiz,
781,Olta Gixhari tregon detaje të panjohura nga historia e dashurisë me Dorin,,https://kohajone.com/webtv/olta-gixhari-tregon-detaje-te-panjohura-nga-historia-e-dashurise-me-dorin/,Showbiz,
782,"Kim Kardashian i thotë “lamtumirë” burrave, ka blerë një robot",,https://kohajone.com/webtv/kim-kardashian-i-thote-lamtumire-burrave-ka-blere-nje-robot/,Showbiz,
783,E premte 22 nëntor/ Çfarë parashikojnë yjet për secilën shenjë,"Dashi Parashikohet një ditë e mbushur me nervozizëm, ku nuk përjashtohen as disa debate. Kujdesi nuk është asnjëherë i tepërt, ndaj në këto momente duhet treguar kujdes. Bëni mirë të sqaroni disa situata të cilat kanë të bëjnë me familjen. Demi Nëse dashuria është gjithë çfarë dëshironi të keni, këshillohet që të bëni pak durim, pasi fundjava parashikohet të jetë mjaft interesante. Kjo periudhë është ideale për gjithë ata që kanë dëshirë që të dashurohen. Venusi është mjaft i favorshëm dhe stimulon emocione të forta. Binjakët Pas një periudhe të karakterizuar me shumë tensione, gjatë kësaj të premte më në fund do të mund të merrni frymë. Dikush mund të ketë vuajtur edhe fizikisht gjatë javëve të lëna pas, kështu që bëni mirë të përkushtoheni më shumë ndaj dashurisë, pasi mund të jetë protagoniste e ditës. Po ashtu gjatë kësaj të premte, do të keni mundësi të forconi raportet me të tjerët. Gaforrja Ndikimi i Hënës do të jetë mjaft i pranishëm, duke iu dhënë drejtim lidhur me pavendosmëritë tuaja. Shumë prej jush janë në një lidhje që nuk është e duhura dhe ky është momenti për tu reflektuar. Është koha për të marrë vendim! Luani Kjo fundjavë do të ndihmojë shumë ata që janë në një lidhje, duke bërë që të jetojnë qetësisht historinë e dashurisë. Parashikohen gjithashtu miqësi dhe takime të kënaqshme. Duhet të bëni kujdes lidhur me paratë, pasi nuk i keni punët mirë. Virgjëresha Kjo e premte premton shumë, pavarësisht se mëngjesi mund të ketë disa momente tensioni. Në orët në vijim do të jetoni një histori dashurie interesante si dhe do të arrini që të zgjidhni një problem të mbartur në kohë. Marsi do të ketë ndikim mjaft pozitiv, ku nuk përjashtohet mundësia për të lindur një ndjenjë interesante. Peshorja Gjatë kësaj dite do të rigjeni energjinë që ju duhet në sajë të ndikimit të yjeve. Nëse ka ndonjë problem, bëni mirë që të flisni sa më parë dhe ta zgjidhni. Gjithë ata që kanë pasur debate gjatë ditëve të lëna pas, duhet të tregohen të kujdesshëm. Nëse do ju duhet kërkoni ndihmë! Akrepi Më në fund gjatë kësaj dite do të keni mundësi ti kushtoni më shumë kohë sferës sentimentale. Kush është vetëm, do të ketë mundësi të shumta për t’ia nisur nga e para. Megjithatë parashikohen momente keqkuptimesh me persona të shenjës së peshqve ose luanit. Pavarësisht kësaj, kjo e shtunë rikthen optimizmin dhe dëshirën për të dashuruar. Shigjetari Gjatë ditëve të fundit keni bërë disa zgjedhje të rëndësishme në vendin e punës dhe kjo gjë ka bërë që të jeni të dominuar nga ankthi. Megjithatë duhet të dini se së shpejti do merrni përgjigjen që prisni. Ky është momenti për t’u rikthyer fuqishëm, ndaj mos u stepni. Bricjapi Do të jeni të mbushur me jetë dhe kjo do të jetë diçka shumë e rëndësishme. Do të ndiheni të fortë dhe do të ecni përpara, pa ndihmën e askujt. Megjithatë strategjitë më të rëndësishme, duhet ti vini në jetë pa nxitim. Ujori Kjo e premte nis mjaft mirë! Me gjasë do të rigjeni harmoninë me njeriun tuaj të zemrës, por para së gjithash duhet të përfundoni një projekt të rëndësishëm, shkruan noa.al. Do të ndjeni një dëshirë të fortë, për të frekuentuar ambiente të reja. Peshqit Gjatë kësaj dite do të rigjeni emocione, ndjenja dhe pasione të rëndësishme. Një shenjë si e juaja, nuk bën dot pa dashuruar, puna nuk ju mjafton! Kush ka përjetuar zhgënjim në dashuri, bën mirë që të rinisë të besojë në dashuri dhe në lidhje. Parashikohen të reja interesante.",https://kohajone.com/showbiz/horoskopi-ditor-e-premte-22-nentor-cfare-parashikojne-yjet-per-secilen-shenje/,Showbiz,
784,"”Çifti më i mirë”, Gjesti bën një zemër me lule në krevatin ku fle Driloni dhe Edi","Gjesti i njohur për humorin dhe natyrën e tij spontane, ka vendosur të ironizojë afrimitetin e fundit mes dy banorëve të shtëpisë, Drilonit dhe Edit. Ai përgatiti një ”surprizë” të veçantë duke u mbushur shtratin me lule të vendosura në formë zemre, një gjest që shkaktoi shumë të qeshura mes banorëve. ”Çifti më i mirë”, tha Gjesti, ndërsa Ana e ndihmoi për realizimin e kësaj ideje humoristike. Driloni dhe Edi, të cilët kohët e fundit janë bërë shumë të afërt, kanë tërhequr vëmendjen e publikut dhe janë komentuar gjerësisht në rrjetet sociale.",https://kohajone.com/showbiz/cifti-me-i-mire-gjesti-ben-nje-zemer-me-lule-ne-krevatin-ku-fle-driloni-dhe-edi/,Showbiz,
785,Shenjat e horoskopit që kanë mendim rreth diçkaje,"Demi-Demi është një shenjë kaq kokëfortë sa që është më mirë të dëgjoni mendimin e tyre kur ata e thonë atë. Atij nuk i intereson nëse ju “lëndon” apo nëse në të vërtetë do të ndiqni këshillat e tij. Por atij i intereson vërtet nëse ju përbuzni, shpërfillni përpjekjet e tij për të qenë të dobishëm. Binjakët-Binjakët kanë gjithmonë diçka për të thënë dhe do ta thonë, pavarësisht nëse është delikate apo jo. Ju mund të fajësoni një Binjak për nevojën e tyre për komunikim të vazhdueshëm ose për të besuar se të tjerët duan të dinë se çfarë kanë për të thënë – pavarësisht nëse i pyesin apo jo. Por, Binjakëve i pëlqen të ndajë këndvështrimin e tij me të tjerët. Në fakt, ai jeton për këtë arsye. Ujori-Ujorët pëlqejnë të ofrojnë këndvështrimin e tyre tek të tjerët, sepse besojnë se nga të gjitha shenjat kanë më shumë përvojë me situatat e jetës. Edhe nëse nuk e dinë vërtet se për çfarë po flasin, ata do të thonë atë që duhet të thonë në mënyrë që të tjerët të dinë se ku qëndrojnë për një çështje. Ujori është shumë opinionist, ndaj ndonjëherë është më mirë t’i lini të flasin sesa t’i ndaloni. Edhe pse kupton gjithçka, ai nuk është shumë i shkëlqyeshëm për të dhënë këshilla. Por, ai gjithmonë do të ngrejë një çështje të diskutueshme dhe do të ketë një mendim për të.",https://kohajone.com/showbiz/shenjat-e-horoskopit-qe-kane-mendim-rreth-dickaje/,Showbiz,
786,"VIDEO/ Sara i shprehu pëlqimin, por Driloni prek gjoksin e Lelës. Ja çfarë ndodhi në mesnatë","Banorët e ”Big Brother Kosova Vip 3”, mbrëmë pas përfundimit të festës vijuan që të argëtoheshin edhe në dhomën e gjumit. Lela, Edi, Driloni, Drenusha, Arioni dhe shumë banorë të tjerë po gjuanin me jastëkë. Në një moment Driloni shihet duke kapur për gjoksi Lelën, ndonëse e bëri pavetëdije. Ky moment u shpërnda edhe në rrjete sociale, ku edhe pati aludime të ndryshme rreth këtij gjesti. Ky veprim edhe në një moment kur po mbrëmë kur Sara shprehur se ka pëlqim për Drilonin. Ai shpesh është komentuar nga banorët se mund të ketë një pëlqim për Lelën, edhe pse e ka mohuar.",https://kohajone.com/showbiz/video-sara-i-shprehu-pelqimin-por-driloni-prek-gjoksin-e-leles-ja-cfare-ndodhi-ne-mesnate/,Showbiz,
787,"Mësoi numrin e ndjekësve në Instagram, Driloni flet me kode pas sfidës në TikTok","Në ”Big Brother Kosova Vip 3”, ka dinamika në çdo moment. Driloni ka krijuar miqësi më shumë me Edin, dhe janë parë duke folur me kode pasi Driloni mësoi numrin e ndjekësve në Instagram. Siç kuptohet, kur ka hyrë në fillim ka pasur rreth 29 mijë dhe tani ka kaluar shifrën e 35 mijë ndjekësve. Pjesë nga biseda e tyre: Drilon Rama: A e di një qytet në Gjermani që thirret 29.9, a po kupton. Eduart Kuqi: A po, vetëm fjalën gjermanisht 29.9 e tani ish bërë 35. Eduart Kuqi: Po a, e paska ndërru emrin a. Drilon Rama: Po, para se me hy. Është një qytet që i thonë Stuttgart. Para se me hy kur kam qenë në Stuttgart, duke e lypur në hartë, tani i ka ndryshuar në 35, i ka blerë tjetër kush. Eduart Kuqi: Ku i ke parë tash. Drilon Rama: Në telefon. Eduart Kuqi: Në rregull. Drilon Rama: Jashtë, para se të shkoj (qesh).",https://kohajone.com/showbiz/mesoi-numrin-e-ndjekesve-ne-instagram-driloni-flet-me-kode-pas-sfides-ne-tiktok/,Showbiz,
788,Detaje nga testamenti i Liam Payne: Kush do të trashëgojë pasurinë e tij?,"Liam Payne u varros sot në Britaninë e Madhe. Këngëtari, i cili ndëroi jetë më 16 tetor, la pas një pasuri mbi 65 milionë euro. Disa vjet më parë, Payne kishte bërë një testament, sipas të cilit, në rast të një vdekjeje të papritur, gjysmën e pasurisë do ta trashëgonte djali i tij shtatëvjeçar, Bear Grey. Kështu, djali do të marrë më shumë se 35 milionë euro, ndërsa gjysmën tjetër të parave nuk dihet se kush do ta trashëgojë. Payne ka vetëm një fëmijë, të cilin e mirëpriti në vitin 2017 me të dashurën e tij të atëhershme, këngëtaren Cheryl Cole. Çifti u nda një vit më vonë, por mbeti në marrëdhënie të mira. Gjithashtu, artisti i njohur ka blerë një shtëpi për ish-të dashurën dhe djalin e tij për katër milionë euro dhe është zhvendosur vetë në lagje për t’u afruar me ta. Liam Payne dhe Cheryl Cole u njohën në “X Factor”, ku ajo ishte anëtare e jurisë dhe ai tregoi talentin e tij muzikor. Në atë kohë ai ishte më pak se 15 vjeç. Ata u takuan sërish në vitin 2016 dhe nisën lidhjen e tyre.",https://kohajone.com/showbiz/detaje-nga-testamenti-i-liam-payne-kush-do-te-trashegoje-pasurine-e-tij/,Showbiz,
789,Çfarë ka ndodhur me marrëdhënien e Arbanës dhe Ledionit?,,https://kohajone.com/webtv/cfare-ka-ndodhur-me-marredhenien-e-arbanes-dhe-ledionit/,Showbiz,
790,Sheila Haxhiraj vjen me këngën prekëse për të vëllain: Mami të kërkon çdo ditë…,,https://kohajone.com/webtv/sheila-haxhiraj-vjen-me-kengen-prekese-per-te-vellain-mami-te-kerkon-cdo-dite/,Showbiz,
791,"Zbulohen detajet e testamentit të Liam Payne, kush do ta trashëgojë pjesën më të madhe të pasurisë së tij?","Liam Payne u varros dje në Britaninë e Madhe. Këngëtari vdiq më 16 tetor dhe ka lënë pas vetes mbi 65 milionë euro. Para disa vitesh, Payne bëri një lloj testamenti sipas të cilit, në rast vdekjeje të papritur, gjysmën e parave do ta trashëgonte djali i tij shtatëvjeçar Bear Grey. Kështu djali do të marrë më shumë se 35 milionë euro, ndërsa gjysmën tjetër të parave nuk dihet se kush do ta trashëgojë. Payne ka vetëm një fëmijë, të cilin e mirëpriti në vitin 2017 me të dashurën e tij të atëhershme, këngëtaren Cheryl Cole. Çifti u nda një vit më vonë, por mbeti në marrëdhënie të mira. Gjithashtu, artisti i njohur ka blerë një shtëpi për ish-të dashurën dhe djalin e tij për katër milionë euro dhe është zhvendosur vetë në lagje për t’u afruar me ta. Liam Payne dhe Cheryl Cole u njohën në “X Factor” ku ajo ishte anëtare e jurisë dhe ai tregoi talentin e tij muzikor. Në atë kohë ai ishte më pak se 15 vjeç. Ata u takuan sërish në vitin 2016, kur nisën edhe lidhjen.",https://kohajone.com/bota/zbulohen-detajet-e-testamentit-te-liam-payne-kush-do-ta-trashegoje-pjesen-me-te-madhe-te-pasurise-se-tij/,Showbiz,
792,Sara konfirmon përfundimisht pëlqimin për Drilonin,"Përdoruesit e TikTokut patën mundësinë sot të ndiqnin një diskutim live të ngjeshur me emocione dhe pyetje nga dy banorët e Big Brother VIP Kosova, Sara dhe Driloni. Ky moment i veçantë erdhi në kuadër të një sfide nga Vëllai i Madh, ku banorët e shtëpisë bënin pyetje njëri-tjetrit. Në një moment, Driloni i bëri një pyetje mjaft pikante Sarës: “Cili është zgjedhja jote, unë apo Edi?” Sara, me përgjigje të sinqertë dhe të menduar, u shpreh se kishte më shumë gjëra të përbashkëta me Drilonin dhe se nuk e njihte aq mirë Edit. Megjithatë, pas insistimit të Drilonit, Sara vendosi të japë një përgjigje të drejtpërdrejtë: ajo i konfirmoi se është ai që i pëlqen më shumë se Edi, duke shkaktuar kështu një moment të bukur dhe të papritur për të gjithë ndjekësit.",https://kohajone.com/showbiz/sara-konfirmon-perfundimisht-pelqimin-per-drilonin/,Showbiz,
793,"Horoskopi për ditën e sotme, 21 nëntor 2024","Dashi
Një ditë e mbushur me njohuri të reja. Pritet energji dinamike në shtëpi, ndoshta duke përfshirë rinovime ose një diskutim të shumëpritur familjar. Financiarisht, fitimet e vogla janë të mundshme. Në punë, durimi do të jetë kryesor. Në dashuri do të jeni shumë emocionalë. Demi
Krijimtaria dhe romanca do të ndërlidhen bukur. Dashuria është në ajër, ndaj mos u habitni nëse nisni krejt papritur një lidhje të re romantike. Profesionalisht, mund të ndiheni të tërhequr për diçka të re që mund të ngjallë pasionin tuaj. Binjakët
Binjakët do të jenë të përqëndruar në shëndetin dhe rutinat e përditshme. Kjo ditë është e shkëlqyeshme për të organizuar dhe trajtuar çdo projekt të vazhdueshëm. Financiarisht, jini të kujdesshëm me shpenzimet. Gaforrja
Çështjet financiare mund t’ju befasojnë, me një mundësi të papritur që lind. Profesionalisht, besimi juaj shkëlqen dhe është një ditë e shkëlqyeshme për prezantime ose negociata. Dashuria është intensive, çfarë do t’ju bëjë të lidheni thellë me partnerin tuaj. Luani
Financiarisht, shmangni rreziqet dhe përqendrohuni në metodat e qëndrueshme, të provuara dhe të vërteta. Profesionalisht, një qasje bashkëpunuese do të japë rezultate. Shëndeti mund të kërkojë vëmendje ndaj menaxhimit të stresit, kështu që merrni parasysh një aktivitet qetësues. Virgjëresha
Financiarisht, shihni investimet e kaluara dhe merrni parasysh ristrukturimin. Puna mund të përfshijë detyra që do të sjellin shpërblime të menjëhershme. Planet për një udhëtim të shumëpritur do ju kënaqin pamasë. Peshorja
Venusi do të rrisë sharmin tuaj. një ditë të mrekullueshme për ndërveprime shoqërore dhe vendime financiare. Në punë, natyra juaj diplomatike vlerësohet dhe përpjekjet bashkëpunuese do të shkëlqejnë. Lidhja juaj në çift do të jetë plot energji. Akrepi
Financiarisht, është një ditë për të rishikuar strategjitë. Në punë, aftësitë tuaja analitike janë në kulmin e tyre dhe është një kohë e mirë për kërkime ose planifikim. Romanca është e zhytur në mendime. Shigjetari
Financiarisht, shmangni shpenzimet me impulsivitet, veçanërisht luksin e panevojshëm. Në punë, përqendrohuni në përfundimin e detyrave të mëparshme para se të nisni të reja. Dashuria në 135ift është në një moment delikat. Bricjapi
Në punë, një qasje e qëndrueshme, e disiplinuar sjell rezultatet më të mira. Dashuria ka të bëjë më shumë me besnikërinë dhe angazhimin sesa pasionin sot. Shëndeti mbetet i fortë nëse i përmbaheni dietës së duhur ushqimore. Ujori
Financiarisht, përqendrohuni në investimet afatgjata. Në punë do të gëzoni respekt. Në dashuri, do të kërkoni stabilitet dhe mirëkuptim. Një udhëtim në aspektin profesional do të kërkojë shumë angazhim nga ana juaj. Peshqit
Financiarisht, shmangni vendimet impulsive, veçanërisht në lidhje me pasuritë e paluajtshme. Në punë ka gjasa të ndodhin ndryshime. Në lidhjen në çift mund të përjetoni një aventurë mjaft të këndshme.",https://kohajone.com/showbiz/horoskopi-per-diten-e-sotme-21-nentor-2024/,Showbiz,
794,"Në datëlindjen e saj, Sheila këngë të vëllait që vr@u veten: Mami të kërkon çdo ditë, babi qan me foton","Sheila Haxhiraj feston sot ditëlindjen ashtu siç ajo kurrë nuk do të kishte dashur, pa vëllain e saj, Henri Haxhirajn, ish-efektivi i Gardës i cili vrau veten me armën e shërbimit në muajin tetor. Në këtë ditë të veçantë për të, Sheila ka zgjedhur që të publikojë këngën e saj të re ”Nën dirtën e hënës”, që i dedikohet pikërisht vëllait të saj të ndjerë, ku duket “e dërrmuar” me mallin që po i “djeg shpirtin” çdo ditë. ”O engjëlli im je drita në errësirë, ta dish sa malli më ka marrë nuk po të them dot lamtumirë. Çdo ditë mami të kërkon se zemrën ia ke ti, babi qan me foton a po më vjen djali në shtëpi”, thotë Sheila në një pjesë të këngës.",https://kohajone.com/showbiz/ne-datelindjen-e-saj-sheila-kenge-te-vellait-qe-vru-veten-mami-te-kerkon-cdo-dite-babi-qan-me-foton/,Showbiz,
795,"Xheneta humb pëlqimin për Gjestin: Kam nevojë për një burrë, jo një njëri që veç qeshet","Në një diskutim me banorët, Xheneta ka ndarë pakënaqësitë e saj ndaj veprimeve të Gjestit. Banorja e BBVK3 duket e zhgënjyer për shkak të disa fjalëve që ka thënë, të cilat siç shihet nuk po i pëlqejnë. Ajo thotë se dëshiron të ketë në krah një partner më serioz. ”Dua një partner që fjala e tij të ketë shumë peshë, e jo që qeshet”, u shpreh ajo. E njëjta u bazua edhe në lidhjen e mëparshme që kishte me një djalosh turk, të cilin e kishte akuzuar edhe për dhunë. ,Pritet të shihet në vazhdim se si po vijon kjo marrëdhënie e dyshes së njohur.",https://kohajone.com/showbiz/xheneta-humb-pelqimin-per-gjestin-kam-nevoje-per-nje-burre-jo-nje-njeri-qe-vec-qeshet/,Showbiz,
796,"Bileta që riktheu në lojë Xhenetën, del VIDEO-ja që tregon të vërtetën e BBVK3",,https://kohajone.com/showbiz/bileta-qe-riktheu-ne-loje-xheneten-del-video-ja-qe-tregon-te-verteten-e-bbvk3/,Showbiz,
797,"Vr@sja e 14-vjeçarit, Luiz Ejlli merr vendimin e papritur: E di sesa e keni dashur","Vrasja e 14-vjeçarit Martin Cani ka prekur thellë shoqërinë dhe çdo shqiptar, sepse u godit me thikë në zemër nga një 15-vjeçar. Teksa ka shprehur ngushëllimet tek prindërit e të ndjerit për këtë humbje tragjike, këngëtari Luiz Ejlli tregon se ka marrë një vendim që lidhet me respektimin e zisë për këtë ngjarje tragjike. Artisti bën me dije se kënga e re e cila do t’u publikonte sot, do të shtyhet për të shtunën. Në një postim në Instastory, Ejlli informon ndjekësit që e ka të pamundur që të publikojë këngë sot, kur vendi është në një tronditje nga ky krim. ”Prindër të Martinit, unë nuk mund ta imagjinoj se si ndiheni, por e di shumë mirë se sa e keni dashur. Ngushëllime”,-shkruan Luizi. Kjo tregon që Luiz Ejlli përpos një fenomeni i Big Brother, është edhe një artist human që tregon me shembull sesi duhet të veprojë edhe kolegët e tij. /R.SH-Koha Jonë/",https://kohajone.com/showbiz/vrsja-e-14-vjecarit-luiz-ejlli-merr-vendimin-e-papritur-e-di-sesa-e-keni-dashur/,Showbiz,
798,VIDEO/ Zbulohet e vërteta e biletës që riktheu në lojë Xhenetën,"Produksioni i ”Big Brother Kosova Vip 3”, ka reaguar ndaj spekulimeve që kanë qarkulluar në rrjetet sociale dhe mediat online, duke publikuar pamje zyrtare në emisionin Kosova Today. Këto pamje të cilat janë bërë publike për herë të parë, dëshmojnë qartë se Xhenetës nuk iu ndërrua bileta e fatit në spektaklin e së hënës, kur ajo u eliminua nga shtëpia më e famshme në Kosovë, gjatë një përballje me Drenushën në televotim. Produksioni zbardhi pamjet e kamerave në prapaskenë, ku në mënyrë transparente dhe të pakontestueshme, u vërtetua se biletat e fatit ishte e njëjta gjatë gjithë kohës, që nga shtëpia e deri në studio dhe nuk kishte ndërhyrje në rezultatin final. Spekulimet u përhapën pas eliminimit të Xhenetës me ndjekës që pretenduan se bileta e saj e cila kishte shënimin “Ti kthehesh në shtëpi”, mund të ishte manipuluar për ta larguar atë nga loja. Megjithatë, produksioni e ka quajtur këtë zhurmë të pabazuar dhe ka bërë të qartë se integriteti i lojës është prioritet absolut për ta.",https://kohajone.com/showbiz/video-zbulohet-e-verteta-e-biletes-qe-riktheu-ne-loje-xheneten/,Showbiz,
799,"3 vite pas botimit në kolanën ndërkombëtare, “Hana, vajza që kapi diellin” vjen në shqip","Tre vite pasi u publikua në anglisht, ”Hana, vajza që kapi diellin” përralla që përfaqëson Shqipërinë në kolanën ndërkombëtare ”Awake not Sleeping” reimagining fairy tales for a new generation” vjen edhe në shqip edhe për lexuesit shqiptarë. Shkrimtarja e njohur për fëmijë, Rovena Rrozhani ka sjellë librin më të ri me një përrallë të bazuar në folklorin shqiptar të shkrirë në një përrallë moderne. Libri që fitoi Fondin e Letërsisë për fëmijë të Qendrës Kombëtare të Librit dhe Leximit, në korrik 2024, është aktualisht në librari pas debutimit disa ditë më parë në Panairin e Nëntorit. Historia e Hanës është sjellë në ilustrimet e bukura të piktores Mirjana Madhi e cila ka zbërthyer fatin e vajzës së pasqyrabërësit të cilës i bie detyra e vështirë për të shpëtuar fshatin e saj nga errësira dhe mjerimi. Përralla i mëson fëmijëve se nuk është forca fizike që zgjidh sfidat, por vetëbesimi dhe zgjuarsia. Edhe këtë herë Rovena Rrozhani sjell një histori të ndjeshme, të bazuar në motive popullore duke forcuar identitetin e saj shkrimtare shqiptare. Me këtë përrallë Rovena Rrozhani u përzgjodh nga mbi 100 shkrimtare nga 23 vende nga Europa dhe Azia Qendrore. Kryeredaktorja e “Albania Letteraria” Anna Lattanzi, vlerëson librin më të ri të shkrimtares: “Rovena Rrozhani me stilin e butë e të rrjedhshëm sjell në përrallë një profil modern, duke trajtuar tematika aktuale, pa ia hequr rrëfimit formën klasike dhe tradicionale. Sfidat, forca e grave, guximi apo ndjenja e drejtësisë, janë disa nga argumentet kryesore të kësaj përralle, e cila tërheq, magjeps e zbavit dhe mbetet njëkohësisht një mjet i jashtëzakonshëm mësimi. Rrëfimi i saj përcjell mesazhe të rëndësishme mbi jetën dhe gjithashtu një dozë të mirë motivimi”. Ndërsa psikologia Blerta Bodinaku thekson se historia e Hanës ndriçon rrugën e vajzës dhe të gjithë botës. “Hana, ёshtё vajza me Hёnёn dhe me Diellin brenda saj, guximin dhe kreativititetin, besimin dhe vendosmёrinё, forcёn dhe ndjeshmёrinё”,-shkruan ajo. “Hana, vajza që kapi diellin” vjen pas disa librash që mbajnë firmën e shkrimtares së njohur për fëmijë si: “Lëndina e arushëve” dhe “Arinjtë duan të fluturojnë” apo “Fani në kërkim të dritës”, “Tullumbacja e bardhë”, “Po vjen Babagjyshi ” dhe “Rozi dhe domatja kërcimtare”.",https://kohajone.com/showbiz/3-vite-pas-botimit-ne-kolanen-nderkombetare-hana-vajza-qe-kapi-diellin-vjen-ne-shqip/,Showbiz,
800,"Ervis Behari, zëri melodioz që pikon nga hojet e një tradite të pasur të këngës","Albert Vataj Jugu, ka një aradhe të gjatë këngëtarësh, zëri dhe larmia e të cilëve shpërfaq karakteristikat përcaktues të vlerës së një tradite kënge dhe valleje, që përbën një kolonë të rëndësishme të tempullit tonë të muzikës, si thesar kombëtar. Mes ngjyrimeve vokale që popullojnë këngën e jugut, emrave dhe personaliteteve të çmuara, unike dhe përfaqësuese të tipareve dhe cilësive më të mira që përfaqësojnë me përgjegjësi artistike atë, spikatë në këtë ylber Ervis Behari. Është vetëm 31 vjeç, dhe në dialektikën e ballafaqimit të sfidës së botës teknologjike, numëron milionat e klikimeve, dhe mban mbi supe peshën e një publiku që reagon fuqishëm në atmosferën që ndez kënga e tij. Çfarë e veçon atë, është repertori i këngëve dhe një lloj gërshetimi i harmonishëm i muzikës popullore, zërit unik dhe poezisë lirike, të cilat dallojnë për një qasje pasuruese të traditës së trevës muzikore që përfaqëson. I ri në moshë, por me një talent përkushtues, i shton vlerat dhe garanton cilësi prurjesh muzikore, që vijnë për ta bërë këngën një mjet të fuqishëm komunikimi, si në skenat e mëdha të muzikës shqiptare ashtu edhe në gëzimet familjare, performimi në këto të fundit, që për shkak të rrethanave zënë vendin kryesorë në axhendën e këngëtarit. Pavarësisht përplasjes në nevojën për kohëshmëri të tregut muzikorë dhe pasurimit të një tradite, ky këngëtar i’a ka dalë të krijojë një përsonalitet me cilësi identifikuese. Pas këtij koloriti vokal është ai dhe nuk mund të jetë askush tjetër. Dhe në art, ky është kryeqëllimi, krejt filli përshkues që vesh si me një breror magjinë e komunikimit estetik, shemb muret ndarës të paragjykimeve dhe i ven ndalim presionit dhe trysnive të ndikime që i vërsulen tabanit, marrin nën kërcënim traditën. Ervis Behari bën që këngën ta prezantojë, jo vetëm si një ftesë e parezistueshme për përjetim dhe festë, por edhe si shpërfaqje e madhështisë së thesarit shpirtërorë që breza këngëtarësh, tekstshkruesisht dhe instrumentistësh lanë si amanet atyre që vijnë ta përfaqësojnë. Kjo energji, ky kontakt, ky komunikimi, kjo lartësi e zemrës dhe gjakut të krijimit të këngës, lexohet shumë qartë në ambientet ku ai është i ftuar dhe skenat ku përformon xhevahiret e jugut. Ndoshta ai nuk ka ardhur të bëjë shumë më shumë se sivëllezërit e tij këngëtarë, por ai tregon se do të mbetet një penel i ngjyrshëm në tablonë e këngës së Jugut, si një vijues i denjë i atyre që e frymëzuan dhe pati si idhuj. Ai me këngën e tij, bën që në kurriz të vlerave të mos bëjë kompromis, një potencim i natyrshëm rreziku që vjen me konsumizmin. Ai e përafron shpirtin e përjetimit dhe përfshirjes te publiku me gjallëri, ritëm dhe ëmbëlsi, duke kurorëzuar këngën si mbretërim i pasurisë sonë shpirtërore. Siç dihet, Ervis Behari është një këngëtar i spikatur i muzikës popullore. Ai ka lindur në Fier më 31 korrik 1993 dhe është i njohur për zërin e tij të dashur dhe këngët që janë bërë të pëlqyera në kremtime familjare dhe dasma. Karriera e tij muzikore nisi në vitin 2015, me një stil të bazuar te muzika popullore e jugut, si cilës i qëndroi besnik, duke bërë të triumfojë tradita e trevës dhe cilësive unike identifikuese. Ervis Behari është gjithashtu i njohur për bashkëpunimet me kompozitorë të njohur si Adi Hila dhe për pjesëmarrjen në evenimente të mëdha si “Maratona e Këngës Popullore Shqiptare”, dhe jo vetëm. Ervis Behati, edhe pse i përket epokës së klikimeve dhe detyrohet të çojë artistin përtej skenës, kënga e tij kultivohet në një tokë të begatë ku u mbarështuan personalitete të gurrës së Jugut, ku ai pjesëmerr me dinjitet artistik dhe shpirt të pasur përçues të vlerave.",https://kohajone.com/aktualitet/ervis-behari-zeri-melodioz-qe-pikon-nga-hojet-e-nje-tradite-te-pasur-te-kenges/,Showbiz,
801,Çfarë mendon Kate Middleton? Princi William i rikthehet pasionit të tij për…,"Çdo arsye është e mirë për të hipur mbi një motor!”, ka thënë Princi William gjatë një vizite pak ditë më parë në Belfast, në Irlandën e Veriut. Duke rivizituar me entuziazëm një pasion të tijin të vjetër, trashëgimtari i fronit të Anglisë hipi mbi një motor statik. Por çfarë mund të ketë thënë gruaja e tij, Kate? Kate e ka ndaluar Princin William të ngasë motorin! William u dashurua me motorët që i vogël dhe, para se të njihej me Kate-n, ai kishte pasur një motor. Por Middleton ka qenë e qartë që nga fillimi i marrëdhënies së tyre: motorët e frikësojnë. Dhe për shkak të frikës nga aksidentet, ajo i kërkoi menjëherë bashkëshortit që të heqë dorë nga motori që kishte të parkuar në garazhin e Kensington Palace. Këtë herë William nuk ka mundur t’i qëndrojë tundimit… Përpjekja ishte shumë e fortë. Gjatë një vizite në një studio prodhimi virtual të Universitetit të Ulster në Belfast, Princi deshi të provonte një motor statik, duke u argëtuar duke e “drejtuar” atë në sfondin e efekteve speciale që krijonin pamjen e shkretëtirës së Arizonës. Madje kërkoi të bënte një xhiro të vërtetë me të. “Si ja bën një femër kur ka epsh dhe nuk ka…”/ Egla i kthehet komentuesit: Jam një grua e ‘vaksinuar’ ndaj…
“Ishte një eksperiencë shumë realiste”, ka thënë Princi, ndërsa po zbriste nga motori, të cilin e kishte vlerësuar për inovacionet teknike, veçanërisht për tubin e gazit. Disa vjet më parë, gjatë një vizite zyrtare në Skoci, Princesha Kate ka pranuar se ndiente një frikë të vërtetë çdo herë që burri i saj nisej në motor për një nga udhëtimet e tij të gjata. Ajo kishte shtuar se shpresonte që ky pasion të mos kalonte te djali i tyre, George. Deri tani, George duket se ka trashëguar nga babai pasionin për shpejtësinë, por e ka fokusuar vetëm tek helikopterët. I vogli ka marrë tashmë mësime për pilotim. /People/",https://kohajone.com/showbiz/cfare-mendon-kate-middleton-princi-william-i-rikthehet-pasionit-te-tij-per/,Showbiz,
802,Liam Payne varroset sot në Angli!,"Në pak më shumë se një muaj pas ndarjes së Liam Payne nga jeta, sot do të bëhet varrimi i tij në Angli. Ish-anëtarët e grupit “One Direction”, pritet të marrin pjesë në ceremoninë private që do të zhvillohet në një zonë të qetë në Angli, së bashku me familjen dhe miqtë më të afërt.
Këngëtari ndërroi jetë tre javë më parë pas rënies nga ballkoni i katit të tretë të një hoteli në Buenos Aires, Argjentinë. Autopsia konfirmoi se ai kishte pësuar hemorragji të brendshme dhe të jashtme, si dhe dëmtime të shumta traumatike për shkak të rënies.",https://kohajone.com/showbiz/liam-payne-varroset-sot-ne-angli/,Showbiz,
803,"“Nuk do të toleroj më”/ Ish-bashkëshorti doli me fatura, reagon Jonida Maliqi",,https://kohajone.com/webtv/nuk-do-te-toleroj-me-ish-bashkeshorti-doli-me-fatura-reagon-jonida-maliqi/,Showbiz,
804,"“Isha shtatzënë kur u preka me tumor, humba…”/ Rrëfimi PREKËS i Adriana Matoshit",,https://kohajone.com/webtv/isha-shtatzene-kur-u-preka-me-tumor-humba-rrefimi-prekes-i-adriana-matoshit/,Showbiz,
805,"Horoskopi për ditën e sotme, 20 nëntor 2024","Dashi
Financat janë në një fazë të qëndrueshme, megjithëse tregoni kujdes ndaj një shpenzimi të papritur. Në aspektin shëndetësor do të jeni plot energji. Dashuria do të rrjedhë pa mundim, beqarët e kësaj shenje mund të kenë takime të papritura. Demi
Parashikohet një ditë e qetë sinë aspektin profesional ashtu edhe personal. Në planin financiar mund të ndodhin disa vonesa, por asgjë nuk lëkundet sigurinë tuaj. Në punë, efikasiteti vjen natyrshëm, ndaj trajtojini detyrat e zakonshme me besim. Në shëndet, nivelet e energjisë janë të balancuara, megjithëse hidratimi është thelbësor. Binjakët
Tregohuni shumë të kujdesshëm në aspektin financiar. Kontrolloni dy herë përpara se të angazhoheni për shpenzime të reja. Ka gjasa të zgjidhni një problem që ju ka munduar prej kohësh. Një takim i papritur do t’ju kënaqë pafund. Gaforrja
Puna do të ecë pa probleme. Kushtojini më shumë vëmendje detajeve. Angazhimet sociale do t’ju prishin rutinën, çfarë do të sjellin kënaqësi në jetën tuaj. Nuk përjashtohet mundësia e një udhëtimi të papritur. Luani
Në planin financiar priten ndryshime. Në punë, përpiquni të keni një komunikim të qartë. Shëndeti është i fortë, por përpiquni të ruani energjinë. Në dashuri do të përballeni me emocione të ndryshme, por do të dominojnë ato pozitive. Virgjëresha
Financat duken të ekuilibruara, ndonëse duhet të tregoheni të vëmendshëm në investimet e ardhshme. Tregoni më shumë durim në dashuri dhe shmangi imponimin. Ndërveprimet sociale mund të anojnë drejt bisedave kuptimplote, duke ofruar perspektiva të thella. Peshorja
Afërdita hedh dritë në një miqësi të vjetër të lënë pezull. Do të jetë një ditë e shkëlqyer për të takuar njerëz të rinj. Në planin financiar gjërat mbeten të qëndrueshme. Puna do të rezultojë productive, mbi të gjitha ajo në grup. Akrepi
Do të keni një rritje në vetëbesim, çfarë do t’ju bëjë të ndiheni më mirë. Financiarisht, është një ditë për të rishikuar buxhetin, pasi ka gjasa për shpenzime të papritura. Puna sjell njohje, veçanërisht nëse shfaqni aftësitë tuaja analitike. Shigjetari
Në planin financiar gjërat duken të qëndrueshme. Sot do të jeni me fat në aspektin profesional pasi mund të zgjidhni një çështje komplekse. Do të keni përfitime shëndetësore nga ushqimi i ekuilibruar. Në dashuri, durimi dhe gjestet e menduara i mbajnë gjërat të qëndrueshme. Bricjapi
Koha e duhur për rishikimin e buxhetit. Puna sjell kënaqësi, veçanërisht nëse i kushtoni vëmendje detajeve. Për sa i përket shëndetit, përqendrohuni në dietën ushqimore dhe në aktivitet fizik pa e kaluar masën. Mund të realizoni një udhëtim të shumëpritur, i cili do t’i kënaqë pamasë. Ujori
Mund të ndërmerrni disa projekte, të cilat do t’ju entuziasmojnë në aspektin profesional. Në planin financiar do të ndiheni të sigurt. Shëndeti është i qëndrueshëm, megjithëse rekomandohen aktivitete për lehtësimin e stresit. Peshqit
Përpiquni të jeni më të përqëndruar në punë. Do të keni ndryshime pozitive në aspektin shëndetëson. Në dashuri nuk parashikohen ndryshime. Gjithçka duket e qëndrueshme.",https://kohajone.com/showbiz/horoskopi-per-diten-e-sotme-20-nentor-2024/,Showbiz,
806,"VIDEO/ Diana lë shtëpinë e BBVK3 pas kërkesës nga familja, shpërthen në lot","Diana ka marrë vendimin për të dalë nga shtëpia e ”Big Brother Kosova Vip 3”, duke hequr dorë nga çmimi i madh. Teksa e ka ndarë vendimin me banorët, gjatë takimit me Drenushën ajo ka shpërthyer në lot. ”Unë kam vendosur të lë shtëpinë, unë po dalë prej shtëpisë, babai nuk është mirë. Unë s’kom çare pa shkuar”, u shpreh Diana. Vendimi vjen 24 orë pasi në shtëpi mbrëmë në Prime u fut motra e saj dhe i kërkoi që të lërë garën sepse babi i tyre nuk është mirë dhe kërkon që ta ketë pranë. Pas bisedës me babain, Diana e ka ndarë vendimin e saj me banorët, duke i informuar se do të largohet nga shtëpia dhe do të ndërpresë rrugëtimin e saj në mes. Ajo e ka bërë të qartë se dëshiron të jetë pranë familjes në këtë moment të vështirë. Në rrjete sociale kanë dalë detaje nga takimi i Dianës me të motrën, ku sipas tyre, kjo kërkesë u bë sepse ata nuk janë dakort për lidhjen e saj me Aronin. Më pas edhe Aroni është parë i prekur nga ky vendim, sepse ka shpërthyer në lot.",https://kohajone.com/showbiz/video-diana-le-shtepine-e-bbvk3-pas-kerkeses-nga-familja-shperthen-ne-lot/,Showbiz,
807,Zbulohet shuma e majme që fiton Enca në OnlyFans!,"Në emisionin e së martës në Andale.al, UËTËFË show, është komentuar rikthimi i Encës në muzikë pas një kohe të gjatë. Fatosi, Kostjani, Xhesiana dhe Artemisa kanë ndarë mendimet e tyre për këngën e re të Encës, kryesisht duke kritikuar tekstin e dobët që linte për të dëshiruar. Pjesë e diskutimit u bë dhe investimi i madh për realizimin e videoklipit të këngës, që shtyu Xhesianën të pyesë me të drejtë: “Ore, ku i gjeti lekët Enca për të bërë videoklipin?!” Enca prej disa vitesh, nuk e ka fshehur faktin se ka një llogari personale me materailet e saj në platformën OnlyFans (kompani që prodhon dhe ofron përmbajtje pornografike online nga punëtorë seksi, por jo vetëm). Nga hulumtimet e Fatosit, njërit prej moderatorëve të UËTËFË, rezultoi që llogaria e Encës bën pjesë në llogaritë me fitimet më të larta, që i takojnë një 0.1%-ëshi nga totali i llogarive. Me informacione që sigurohen lehtësisht nga Google, këto llogari, rezultojnë të fitojnë rreth 100.000 euro në muaj për përmbajtjen që ofrojnë. Kështu, u zgjidh lehtësisht dilema se nga i gjen paratë Enca për të realizuar videoklipe të kushtueshme për këngët e saj! /Marrë nga Anabel/",https://kohajone.com/showbiz/zbulohet-shuma-e-majme-qe-fiton-enca-ne-onlyfans/,Showbiz,
808,Kurti dhe Vuçiç më 3 dhjetor takohen në këtë vend,"Kryeministri i Kosovës, Albin Kurti, dhe presidenti i Serbisë, Aleksandar Vuçiç, më 3 dhjetor do të zhvillojnë takime të ndara me shefen e re të diplomacisë së Bashkimit Evropian, Kaja Kallas. Takimet e ndara në Bruksel nuk do të zhvillohen në kuadër të dialogut për normalizimin e raporteve mes Kosovës dhe Serbisë, proces që ndërmjetësohet nga Bashkimi Evropian. Takimet e ndara të Kallasit me Kurtin dhe Vuçiç u konfirmuan nga zëdhënësja e BE-së për politikë të jashtme, Anita Hipper. Kallas është shefja e re e politikës së jashtme dhe sigurisë së BE-së dhe së bashku me pjesën tjetër të komisionarëve të KE-së nisën mandatin më 1 dhjetor. Hipper në një konferencë për media më 2 dhjetor u është përgjigjur pyetjeve lidhur me sulmin në kanalin e Ibër-Lepencit më 29 dhjetor dhe për të ardhmen e dialogut Kosovë-Serbi. Ajo përsëriti qëndrimin që BE-ja shprehu një ditë pas sulmit në Varragë të Zubin Potokut, duke e cilësuar sulmin si terrorist ndaj infrastrukturës kritike të Kosovës dhe ftoi të gjithë që të bashkëpunojnë me autoritetet e Kosovës për të zbuluar kryesit e sulmit dhe që ata të përballen me drejtësinë. Lidhur me takimet që do të zhvillojë Kallas në Bruksel, Hipper ka sqaruar se ato nuk do të jenë në kuadër të dialogut. Kallas tani pasi ka marrë mandatin duhet të vendosë se si të vazhdohet me procesin e dialogut, i cili ka nisur më 2011. Kurti dhe Vuçiç në Bruksel do të zhvillojnë edhe takime të ndara me presidentin e ri të Këshillit Evropian, Antonio Kosta. Më vonë ata do të marrin pjesë në një darkë joformale që Kosta do të organizojë me të gjithë udhëheqësit e rajonit të Ballkanit Perëndimor. Ditëve të fundit, Kurti dhe Vuçiç kanë këmbyer akuza për sulmin në Zubin Potok. Kosova e fajëson Serbinë për sulmin në kanalin e ujit të Ibër-Lepencit. Serbia mohon se qëndron prapa sulmit dhe ka thënë se ka nisur hetimet e veta për këtë rast. Autoritetet e Kosovës deri më tani kanë arrestuar disa persona të dyshuar për këtë rast dhe kanë sekuestruar armë dhe pajisje të tjera ushtarake gjatë operacioneve në veriun e Kosovës, të banuar me shumicë serbe. Sulmi ka ndodhur në fshatin Varragë të komunës së Zubin Potokut – komunë me shumicë serbe në veri të vendit. Policia e Kosovës ka thënë se sulmi është kryer me lëndë shpërthyese deri në 20 kilogramë. Kanali Ibër-Lepenc furnizon me ujë nga Liqeni i Ujmanit gjithë veriun e Kosovës, rajonet e Mitrovicës, Prishtinën me rrethinë, si dhe Korporatën Energjetike të Kosovës për ftohjen e termoelektranave të saj. Sulmi në Zubin Potok është dënuar ashpër nga faktori ndërkombëtar. /REL/",https://kohajone.com/aktualitet/kurti-dhe-vucic-me-3-dhjetor-takohen-ne-kete-vend/,Region,
809,"Anulohet samiti i liderëve të rajonit dhe BE-së në Bosnje, dështoi tenderi për organizim","Këshilli i Ministrave të Bosnjë dhe Hercegovinës ka marrë vendim për të anuluar samitin e liderëve të Ballkanit Perëndimor dhe Bashkimit Evropian (BE), i cili ishte planifikuar të mbahej më 4 dhe 5 dhjetor në Neum, në Bosnjë dhe Hercegovinë. Lajmin për Radion Evropa e Lirë e konfirmoi zëvendëskryetari i Këshillit të Ministrave të Bosnje e Hercegovinës, njëherësh ministri i Mbrojtjes, Zukan Helez. “Samiti është anuluar sepse ka dështuar tenderi për organizimin e kësaj ngjarjeje. Ka pasur një ankesë ndaj atyre që u kualifikuan si ofertuesit më të mirë”, tha Helez për Radion Evropa e Lirë. Ai shtoi se tenderi i ri për organizimin e samitit do të shpallet “menjëherë” dhe se me shumë gjasë kjo ngjarje mund të mbahet në janar të vitit të ardhshëm. Kjo ngjarje ishte planifikuar të mblidhte udhëheqësit kryesorë nga rajoni dhe BE-ja, me synimin për të forcuar bashkëpunimin dhe për të shqyrtuar çështje të rëndësishme politike, ekonomike dhe shoqërore. Në samit, megjithëse nuk ishte konfirmuar zyrtarisht, siç është thënë për REL nga Delegacioni i BE-së në Bosnje e Hercegovinë, pritej të merrte pjesë edhe Marta Kos, e cila më 1 dhjetor merr detyrën e komisionares së BE-së për Zgjerimin. REL Kjo do të ishte një nga vizitat e saj të para zyrtare.",https://kohajone.com/aktualitet/anulohet-samiti-i-lidereve-te-rajonit-dhe-be-se-ne-bosnje-deshtoi-tenderi-per-organizim/,Region,
810,Kriza politike në Serbi: Përleshje në rrugë e në Parlament,"Përleshje në Parlament, protesta në rrugë, përplasje mes qytetarëve dhe shoferëve gjatë përkujtimit të viktimave të tragjedisë në Novi Sad… Kriza politike në Serbi është duke dalë gjithnjë e më shumë jashtë institucioneve. Pakënaqësia e qytetarëve dhe opozitës kulmoi pas vdekjes së 15 personave nga shembja e strehës së betonit në stacionin hekurudhor në Novi Sad. Oliver Toshkoviq, profesor në Fakultetin Filozofik në Universitetin e Beogradit, thotë për Radion Evropa e Lirë se të gjitha mënyrat se si njerëzit e pakënaqur mund ta shprehin pakënaqësinë e tyre ose t’i kërkojnë të drejtat e tyre, janë të bllokuara. “Dhe pastaj ku do të shprehen, veçse në rrugë…”, thotë ai. Imazhet nga rruga u zhvendosën në Kuvendin e Serbisë. Në seancën ku do të diskutohej për buxhetin e vitit 2025, opozita serbe priti kryeministrin dhe ministrat me mesazhin: “I keni duart e gjakosura”. Në këtë mënyrë, ajo shprehu pakënaqësinë e saj që nuk iu pranua kërkesa për të diskutuar besimin në Qeveri. Përfaqësuesit e Qeverisë dhe të opozitës i ndau sigurimi parlamentar, pasi u rrahën dhe u shtynë gjatë seancës së 25 nëntorit. Opozita e akuzon Qeverinë e udhëhequr nga Partia Përparimtare Serbe se mban përgjegjësi politike dhe penale për rënien e strehës në stacionin e rinovuar hekurudhor. Jovan Komshiq, profesor në Universitetin e Novi Sadit, thotë për Radion Evropa e Lirë se strukturat qeveritare të udhëhequra nga Partia Përparimtare Serbe, janë më përgjegjëset për nivelin e tensioneve në shoqëri. “Refuzimi i mundësisë së dialogut me strukturat opozitare, në vend të rezultatit të dëshiruar për margjinalizim strategjik dhe afatgjatë të opozitës, prodhoi një reagim mbrojtës të segmenteve të ndryshme të opozitës”, thotë Komshiq. Pa përleshje nuk kaloi as aksioni “Ndalu Serbi”, gjatë të cilit qytetarët, më 22 nëntor, bënë nderimet e tyre për viktimat në Novi Sad, me 15 minuta heshtje në disa qytete të Serbisë. Për përfaqësuesit e pushtetit, ky veprim ishte “maltretim” i qytetarëve dhe “bullizëm”. Në rrugë ndodhën disa incidente – në Beograd para ndërtesës së Radio-Televizionit të Serbisë (RTS), pastaj para Fakultetit të Arteve Dramatike dhe në Novi Sad, po ashtu. Shoferët e zemëruar sulmuan qytetarët që qëndronin në rrugë për t’i nderuar viktimat dhe kërkuan përgjegjësi për vdekjen e tyre. Gjatë këtyre incidenteve, kishte taksi që u përplasën me qytetarët, pastaj përleshje me grushte mes studentëve, gazetarëve iu morën telefonat nga duart, e disa qytetarë të tjerë dolën në rrugë duke goditur me çadra. Bllokimit të trafikut iu kundërvunë disa burra me kapele në kokë dhe maska në fytyrë. Në rrjetet sociale, opozita dhe qytetarët i identifikuan me emër dhe mbiemër disa prej atyre që kundërshtuan aksionin “Ndalu Serbi”. Sipas tyre, ata përfshinin anëtarë të Partisë Përparimtare Serbe dhe punonjës të komunave dhe ndërmarrjeve publike. Sherr e konflikt verbal kishte edhe më 23 nëntor gjatë një bllokade në lagjen elitare “Beogradi në ujë”. Disa shoferë u përplasën me një grup aktivistësh e qytetarësh që kundërshtojnë shembjen e Urës së Vjetër të Savës. Javën e kaluar, për tri ditë radhazi, deputetë të Parlamentit të Serbisë dhe ata të Vojvodinës, ashtu si dhe këshilltarë në Kuvendin e Qytetit të Novi Sadit, bllokuan hyrjen e Pallatit të Drejtësisë në Novi Sad, ku gjenden gjykatat dhe prokuroritë. Aksioni “Bulevardi i gjurmëve të gjakut” në Novi Sad për shkak të shembjes së strehës së betonit të Stacionit Hekurudhor në këtë qytet, ku humbën jetën 15 persona dhe u plagosën rëndë dy të tjerë, 24 nëntor 2024. Ata kërkuan përgjegjësi për shembjen e strehës në stacionin hekurudhor, si dhe lirimin e aktivistëve të arrestuar në protestën e 5 nëntorit, duke pretenduar se policia “arrestoi në mënyrë arbitrare dhe përdori forcë të tepruar”. Policia i hodhi poshtë këto pretendime. Gjatë protestës para Pallatit të Drejtësisë kishte disa incidente me policinë. Shumica e seancave gjyqësore u shtynë. Për brutalitetin e policisë e ngritën zërin edhe organizatat joqeveritare për mbrojtjen e të drejtave të njeriut, duke përmendur shembullin e një pensionisti, për të cilin thanë se ka përfunduar në operacion, për shkak të rrahjes në stacion policor. Policia tha se është duke përcaktuar rrethanat e lëndimit të pensionistit. Politologu Jovan Komshiq vlerëson se strukturave të pushtetit, aktualisht, mund t’u përshtaten skenat e pakënaqësisë, grindjeve, konflikteve dhe dhunës. Këto skena “transmetohen në mënyrë të kontrolluar, përmes filtrit propagandistik të mediave dhe tabloideve pro regjimit, për të shkaktuar frikë dhe pakënaqësi te shikuesit e manipuluar”, thotë ai. Duke reaguar ndaj protestave, kryeministri serb, Millosh Vuçeviq, i cilësoi përfaqësuesit e opozitës si “banditë” dhe “ekstremistë që po përpiqen ta marrin pushtetin pa zgjedhje”. Presidenti i Serbisë, Aleksandar Vuçiq, i akuzoi deputetët e opozitës për “sjellje të egër” në Kuvend. Ai tha se “politikanët e papërgjegjshëm nuk e fshehin më dëshirën e tyre për të provokuar një luftë civile në Serbi”. Psikologu serb, Oliver Toshkoviq, thotë se ka shumë pakënaqësi që janë të natyrshme në çdo shoqëri, porse ato nuk adresohen, por shtypen ose intensifikohen. “Duke i quajtur tradhtarë njerëzit e pakënaqur, ju i ofendoni hapur dhe zemërimi, me kalimin e kohës, rritet”, thotë ai. Komshiq thotë se bashkëpunimi për tema të rëndësishme të interesit kombëtar dhe zhvillimit të Serbisë, mungon në politikën e Partisë Përparimtare Serbe. Sipas tij, edhe balanca e pushtetit është reduktuar në minimum. Vuçiq, përkundër kritikave ndaj opozitës, në ditën e incidenteve në Kuvend, i ftoi të bisedojnë edhe pushtetarët, edhe opozitën. Toshkoviq thotë se mënyra e duhur për ta qetësuar krizën, do të ishte që Qeveria të thoshte “t’i rikthejmë institucionet”. Sipas tij, zgjedhjet e reja do të ishin rrugëdalja më normale. “Megjithatë, ato janë të pamundura, sepse askush këtu nuk beson se zgjedhjet janë plotësisht të drejta”, thotë Toshkoviq. Akuzave të opozitës serbe se zgjedhjet e dhjetorit të kaluar janë manipuluar, Parlamenti Evropian dhe institucionet e tjera iu përgjigjën duke thënë se ato duhet të hetohen. Autoritetet, ndërkaq, i hodhën poshtë të gjitha akuzat. Për Komshiqin, treguesi i parë i një qasjeje më të përgjegjshme të autoriteteve në Serbi për zgjidhjen e konflikteve në rritje, do të ishte heqja e perdes së fshehtësisë nga të gjitha kontratat që janë bërë. Kjo është edhe një nga kërkesat e protestuesve, pas rënies së strehës në Novi Sad. Kontrata për rinovimin e ndërtesës së stacionit që shteti serb ka lidhur me dy kompani kineze, nuk është e disponueshme për publikun. Trembëdhjetë persona janë në paraburgim në kuadër të hetimeve për shembjen e strehës më 1 nëntor. Në mesin e tyre është edhe Goran Vesiq, ish-ministri i Ndërtimit, Transportit dhe Infrastrukturës i Serbisë. Përgatiti: Valona Tela",https://kohajone.com/aktualitet/kriza-politike-ne-serbi-perleshje-ne-rruge-e-ne-parlament/,Region,
811,61-vjeçarja afër Shqipërisë bëhet nënë për herë të parë,"Një grua 61-vjeçare nga Shkupi ka e lindur një foshnje të shëndetshme djalë pas 37 vjetëve përpjekje të pasuksesshme për të mbetur shtatzënë, deklaroi të martën drejtoresha e Klinikës së Gjinekologjisë dhe Obstetrikës në Shkup (GAK), Irena Aleksioska Papestjev. ”Në botën e mjekësisë nuk ka më kufij, dhe mjekësia në Maqedoninë [e Veriut] mund të krahasohet me atë botërore. Kjo paciente është e para që ka mbetur shtatzënë me qelizën e saj vezore të ngrirë, e cila ka marrë trajtim in-vitro në vendin tonë dhe shtatzënia është mbikëqyrur plotësisht këtu, ndërsa lindja është kryer në GAK”, tha Aleksioska Papestiev në një konferencë për shtyp. Foshnja quhet Petar dhe sot, së bashku me të ëmën, kanë dalë nga spitali dhe janë kthyer në shtëpi. Drejtoresha e GAK-ut tha se prindërit nuk hoqën dorë nga dëshira për ta pasur një fëmijë, nuk u dorëzuan para dështimeve, presioneve të mjedisit dhe paragjykimeve. Nëna kishte pasur dhjetë fekondime in-vitro të pasuksesshme dhe dhjetë aborte spontane. Ajo kishte kryer edhe tri ndërhyrje të mëparshme gjinekologjike, dy në Beograd dhe një në GAK në Shkup. Gjatë shtatzënisë, e cila u mbikëqyr me kujdes, ajo vuante nga tension i lartë dhe diabeti, por në fund gjithçka shkoi për mrekulli. Babai, i cili është 65 vjeç dhe në pension, deklaroi se do të kujdeset për foshnjen. Në rajon, gruaja më e moshuar që ka lindur është nga Serbia, por me një vezore të dhuruar. Në Indi, ekziston një rast i një gruaje që është bërë nënë për herë të parë në moshën 70-vjeçare./REL",https://kohajone.com/aktualitet/61-vjecarja-afer-shqiperise-behet-nene-per-here-te-pare/,Region,
812,E keni njohur Kosovën! Nervozohet Vuçiç: Nuk dua ”Serbinë e Madhe”,"Një intervistë jo e lehtë ka qene ajo për presidentin Aleksandër Vuçiç, i cili në disa raste është vënë në vështirësi nga gazetari i BBC Stephen Sackur ne programin “Hard Talk”. Vuçiç nuk e fshehu dot nervozimin kur Sackur përmendi se Serbia ‘de facto’ e njeh Kosovën, pasi prej vitesh po dialogon me këtë vend për normalizimin e marrëdhënieve. “Kjo nuk është e vërtetë. Nuk është thënë apo shkruar askund. Normalizimi do të thotë që ne të jetojmë në paqe, stabilitet, qetësi, të kemi qarkullim të lirë të mallrave, kapitalit, njerëzve, shërbimeve, të zhvillojmë ekonomitë tona, të fillojmë të diskutojmë çështje të ndryshme dhe të përpiqemi t’i zgjidhim ato”, u shpreh Vuçiç. Sipas tij, paqja dhe stabiliteti në Kosovë janë çështje për ata që “hapën kutinë e Pandorës”. Gazetari i kujtoi Vuçiçit rininë si pjesëtar i partisë radikale serbe dhe përqafimin e ideologjisë së “Serbisë së Madhe” gjatë shpërbërjes së ish-Jugosllavisë. “Nuk kam turp të them se kam ndryshuar”, tha Vuçiç, edhe pse shton se nuk dakordësohet me të sa i përket atyre që ishin përgjegjës për konfliktet apo gjakderdhjet në Ballkan. Ai e cilësoi të pavërtetë pretendimin se po përpiqet të rikthejë Serbinë e Madhe, pas kuvendit gjithëserb gjatë verës. “Kjo është një histori e fabrikuar e njerëzve që donin të dëmtonin Serbinë dhe interesat kombëtare serbe. Sepse po citoni diçka që e keni nxjerrë jashtë kontekstit. Deklarata thotë se ne mbështesim plotësisht marrëveshjes e paqes që u nënshkrua në vitin 1995. Unë gjithashtu kam thënë një mijë herë, dhe e përsëris tani, se ne mbështesim integritetin territorial të Bosnje dhe Hercegovinës”, tha Presidenti serb.",https://kohajone.com/rajoni/e-keni-njohur-kosoven-nervozohet-vucic-nuk-dua-serbine-e-madhe/,Region,
813,Sherr masiv mes deputetëve për buxhetin,"Shtyrje dhe përleshje mes përfaqësuesve të pushtetit dhe opozitës në Kuvendin e Serbisë, aty ku u fol për buxhetin. Konflikti ka ndodhur para foltores ku po flisnin ministrat. Në qendër të konfliktit ishin anëtarët e opozitës, mes të cilëve edhe kryetari i SSP-së, Dragan Dilas, pranë tij ishte edhe Radomir Lazoviç nga ZLF. Kryetarja e Kuvendit, Ana Brnabiç, i bëri thirrje sigurimit të reagonte dhe të qetësonte situatën. Marinika Tepiç u ka derdhur verë disa deputetëve të mazhorancës qeverisëse, ndërsa deputetët e opozitës kanë fryrë vuvuzela dhe bilbila. Ka pasur edhe shtytje në ballkonin e kuvendit dhe rrëmbim të pankartës që tentuan ta vendosin deputetet, ku shkruhej: “Vajdutët e verdhë duan luftë, Serbia do punë”. Brnabiç u kujtoi deputetëve se seanca filloi me një minutë heshtje dhe se fryrja e vuvuzelave dhe bilbilave është shkelja e viktimave. Fjalimi i kryeministrit të Serbisë, Millosh Vuçeviç, u pengua nga opozitarë me fishkëllima dhe me vuvuzelat.",https://kohajone.com/rajoni/sherr-masiv-mes-deputeteve-per-buxhetin/,Region,
814,Shkup: Rikthehen mosmarrëveshjet për Ballkanin e Hapur,"Pjesëmarrja e kryeministrit të Maqedonisë së Veriut, Hristijan Mickoski, në Panairin ndërkombëtar të verës, rakisë dhe turizmit në Serbi, ka rikthyer polemikat dhe mosmarrëveshjet për iniciativën “Ballkani i Hapur”. Nga partia shqiptare Bashkimi Demokratik për Integrim (BDI) në opozitë, përmes një konference për media të shtunën kritikuan kryeministrin Mickoski dhe koalicionin shqiptarë “VLEN”, pjesë e Qeverisë maqedonase, për qëndrime kontradiktore lidhur me këtë iniciativë. “Lëvizja Besa (pjesë e koalicionit VLEN) atë kohë ka akuzuar Qeverinë e Maqedonisë së Veriut se është pjesëmarrëse në projektin Ballkani i Hapur, i cili sipas Besës, është një projekt serbo-rus… Kandidati presidencial nga koalicioni VLEN, Arben Taravari më 2 prill ka deklaruar se ka gati tre vite që e ka potencuar se Maqedonia (e Veriut) duhet të tërhiqet nga Ballkani i Hapur pasi nuk është iniciativë e mirë…”, tha deputetja e BDI-së, Arbana Pasholli. Kryeministri Mickoski, i cili po qëndron në Beograd që nga dita e premte, e cilësoi këtë ngjarje si një mundësi për forcimin e lidhjeve ekonomike dhe bashkëpunimin mes vendeve të përfshira në iniciativë. “Iniciativa rajonale krijon mundësi që e lidhin rajonin tonë me botën, dhe pikërisht kjo platformë është një shembull se si tradita dhe inovacioni mund të ecin dorë për dorë”. “Panairi “Wine Vision nga Open Balkan” nuk është vetëm vend ekspozimi dhe degustimi”, tha Mickoski të premten, duke shtuar se është “edhe forum për diskutim, edukim dhe bashkëpunim që do të sjellë përfitime afatgjata”. “Jam i sigurt se suksesi i përbashkët që do të ndajmë këtu do të jetë vetëm fillimi i arritjeve edhe më të mëdha në të ardhmen”, shtoi kryeministri Mickoski. Anëtarë të iniciativës “Ballkani Hapur”, janë Maqedonia e Veriut, Serbia, dhe Shqipëria. Për kreun e ekzekutivit maqedonas, kjo është pjesëmarrja e parë në një ngjarje të “Ballkanit të Hapur”, që nga marrja e mandatit si kryeministër nga zgjedhjet e majit të këtij viti. Vizita e Mickoskit në Beograd përfshiu takime me presidentin serb, Aleksandar Vuçiq dhe kryeministrin, Millosh Vuçeviq. “Jam falënderues për faktin që Maqedonia e Veriut është një nga partnerët kyçë në iniciativën Ballkani i Hapur, i cili u bë simbol i bashkëpunimit të fuqishëm dhe lidhjes së Ballkanit Perëndimor”, thuhet në profilin zyrtar në Instagram të presidentit serb, Aleksandar Vuçiq. Më herët, Mickoski kishte deklaruar se nisma ka shumë mangësi, dhe kështu si është, “nuk është e plotë”. Për këtë temë, të premten foli edhe zëvendëskryeministri i parë, Izet Mexhiti, nga koalicioni shqiptar “VLEN” – pjesë e Qeverisë. “Dalëngadalë po përmbyllet me efektin që ka pasur. Çdo iniciativë tjetër uroj të jetë gjithëpërfshirëse dhe t’i përfshijë të gjitha shtetet, përfshirë këtu edhe Republikën e Kosovës. Vetëm të bashkuar si partnerë, shtetet ndërmjet vete mund të arrijnë prosperitet për rajonin dhe qytetarët”, tha Mexhiti për Televizionin 21. Koalicioni “VLEN” kishte premtuar largimin e Maqedonisë së Veriut nga kjo nismë, si pjesë e platformës së tyre elektorale. Megjithatë, pjesëmarrja e kryeministrit Mickoski në aktivitetet e “Ballkanit të Hapur” ka sjellë diskutime mbi prioritetet dhe qasjen e Qeverisë aktuale ndaj kësaj iniciative. Të njëjtën gjë, gjatë kohës së fushatës zgjedhore për president të Maqedonisë së Veriut, e kishte paralajmëruar edhe kandidati, Bujar Osmani nga BDI, atëkohë edhe ministër për Punë të Jashtme i Maqedonisë së Veriut. Deklaratat e Osmanit erdhën pas sulmit në Banjskë të Kosovës, më 24 shtator të vitit të kaluar, ku mbeti i vrarë polici, Afrim Bunjaku. “Meqenëse tani kam më shumë informacion se çfarë ka ndodhur në Banjskë, planifikoj ta informoj Qeverinë në një seancë të mbyllur, dhe ajo do të vendosë se si do të veprohet”, kishte deklaruar Osmani, më 18 prill, gjatë kohës së fushatës zgjedhore për president të Maqedonisë së Veriut. Iniciativa “Ballkani i Hapur”, e nisur më 10 tetor 2019 në Novi Sad nga presidenti serb Aleksandar Vuçiq, kryeministri shqiptar Edi Rama dhe ish-kryeministri i Maqedonisë së Veriut, Zoran Zaev, fillimisht u quajt “Mini-Schengen”. Në kuadër të saj u arritën disa marrëveshje, përfshirë edhe ato për bashkëpunim ekonomik dhe lëvizje të lirë. Nisma u refuzua nga Kosova, Mali i Zi dhe Bosnje-Hercegovina. Të gjitha vendet e Ballkanit janë pjesë e Procesit të Berlinit, nismë e ish – kancelares gjermane, Angela Merkel, që daton qysh prej vitit 2014 dhe përkrahet nga Perëndimi. Synimi i tij është që ta rrisë bashkëpunimin mes vendeve të Ballkanit Perëndimor, dhe gradualisht t’i afrojë ato më pranë BE-së. Enis Shaqiri/REL",https://kohajone.com/politike/shkup-rikthehen-mosmarreveshjet-per-ballkanin-e-hapur/,Region,
815,"Spastrimi i heshtur etnik në Preshevë, BE-Serbisë: Sqaro çështjen e pasivizimit","Bashkimi Europian i kërkon llogari Serbisë lidhur me çështjen e pasivizimit të adresave në Luginën e Preshevës. Politikanët shqiptarë e kanë ngritur shpeshherë problemin e spastrimit etnik institucional përmes pasivizimit të adresave të shqiptarëve në Luginën e Preshevës. ”Kjo është një çështje të cilën e trajtojmë në raportin tonë të zgjerimit. Mund të të orientoj tek raporti. Por ne kemi marrë shënime lidhur me shqetësimet për pasivizimin e adresave të anëtarëve të komunitetit shqiptar në jug të Serbisë. Po e ndjekim situatën nën dritën e përkushtimeve që ka marrë Serbia në kornizën e negociatave të anëtarësimit, veçanërisht tek ato që lidhen me të drejtat e minoriteteve kombëtare”, tha Ana Pisonero, zëdhënëse e BE. Zëdhënësja nuk komenton vendimin e një gjykate serbe që refuzoi kërkesën e një shqiptari për të rifituar adresën e pasivizuar në Medvegjë, ku ka pronat, shtëpinë dhe biznesin. ”Mendoj se e kemi bërë të qartë se ka nevojë që autoritetet serbe t’i shpjegojnë më mirë publikut se si po kryhen kontrollet e statusit të banorëve, duke rezultuar në pasivizimin e adresave të caktuara dhe nëse Serbia e Jugut është në shënjestër të veçantë në këtë drejtim. Pra, kjo është me të vërtetë diçka që trajtohet përmes procesit të zgjerimit dhe veçanërisht në raportet tona të zgjerimit”, tha Pisonero.",https://kohajone.com/aktualitet/spastrimi-i-heshtur-etnik-ne-presheve-be-serbise-sqaro-ceshtjen-e-pasivizimit/,Region,
816,"Drejtori i ri i CIA është mik i Kosovës, mediat serbe: Tregoi simbolin e ”Shqipërisë së Madhe”","Rikthimi i Donald Trump shihet me një qasje më pro Serbisë duket se po rrëzohen. Trump ka caktuar John Ratcliffe si drejtorin e ri të CIA-s, njeriun që njihet për mbështetjen e madhe që i ka dhënë çështjes së Kosovës. Ratcliffe shërbeu si drejtor i inteligjencës kombëtare në muajt e fundit të mandatit të parë të Trumpit në Shtëpinë e Bardhë, duke udhëhequr agjencitë amerikane të spiunazhit gjatë pandemisë COVID-19, teksa qeveria e SHBA-së luftonte “shërbimet e huaja” që po ndërhynin në zgjedhjet presidenciale të vitit 2020. Mediat në Kosovë, shkruajnë për lidhjet e forta të Ratcliffe me komunitetin shqiptar në SHBA dhe mbështetjen që i ka dhënë Pavarësisë së Kosovës dhe çështjes shqiptare në Ballkan. Në vitin 2016, Ratcliffe mori pjesë në Forumin Ekonomik Mbarëkombëtar të Diasporës Shqiptare, ku mbajti edhe një fjalim, i organizuar nga rrjeti shqiptaro-amerikan. Qasja e tij pro shqiptare, përcillet me shqetësim në shtypin serb, me Novostin që pretendon se në biografinë e tij, Ratcliffe, mbështesë idetë ‘secesioniste’ të shqiptarëve, siç i quan. Media serbe, përmend një foto të hershme të zyrtarit, teksa tregon me duar ‘Shqiponjën dykrenare”, që sipas Novostit është simbol i Shqipërisë së madhe, duke bërë thirrje për shkatërrimin e sovranitetit dhe integritetin territorial të shteteve të rajonit. Zgjedhjen e Ratcliff tani duhet ta konfirmojë Senati, që gjithashtu kontrollohet nga republikanët.",https://kohajone.com/aktualitet/drejtori-i-ri-i-cia-eshte-mik-i-kosoves-mediat-serbe-tregoi-simbolin-e-shqiperise-se-madhe/,Region,
817,Beograd: Qindra protestues kërkojnë përgjegjësi prej autoriteteve për incidentin në Novi Sad,"Qindra persona janë mbledhur të dielën para Ministrisë së Ministrisë së Ndërtimtarisë, Transportit dhe Infrastrukturës në Beograd, për të protestuar pas incidentit në Novi Sad, që ka lënë 14 persona të vdekur, dhe tre duke luftuar për jetë, si pasojë e shembjes së një strehe prej betoni në stacionin hekurudhor. Protestuesit po kërkojnë dorëheqjen e udhëheqësit të ministrisë, Goran Vesiq, dhe kërkojnë llogaridhënie nga Qeveria për incidentin. Në zonën e protestës janë parë forca të shumta policore, të cilat ua kanë pamundësuar pjesëmarrësve afrimin në ndërtesat e institucioneve shtetërore. Protestuesit janë parë duke mbajtur mbishkrime, “Krim, jo tragjedi” dhe “Korrupsioni vret”. Disa janë dëgjuar edhe duke bërtitur “tradhti” dhe “dorëheqje”. Protesta ka nisur në Sheshin Sava, para stacionit të vjetër hekurudhor në Beograd, fillimisht me një minutë heshtje për t’i nderuar viktimat në Novi Sad e më pas ka vazhduar me leximin e emrave të tyre. Protestuesit kanë ecur më vonë drejt Ministrisë dhe më vonë deri te ndërtesa e Qeverisë së Serbisë, në qendër të Beogradit, prej ku e kanë vazhduar protestën. Në kuadër të protestës, disa pjesëmarrës kanë lyer duart e tyre me ngjyrë të kuqe dhe kanë lënë dëshmi para ndërtesës së Qeverisë, duke iu treguar simbolikisht autoriteteve, siç thonë ata, se i kanë “duart me gjak”. Shkaku i shembjes së strehës prej betoni nuk dihet ende. Zyra e Prokurorit në Novi Sad ka intervistuar të shtunën 26 persona lidhur me rastin, përfshirë edhe ministrin Vesiq. Ndërtesa e stacionit kryesor hekurudhor në Novi Sad është hapur në korrik të vitit 2024, pas tre vjetësh të rindërtimit. Institucioni i hekurudhave serbe ka thënë në ditën e incidentit se streha e betonit që është shembur “nuk është rindërtuar dhe nuk ka qenë pjesë e renovimeve”. Megjithatë, ekspertët deklarojnë se edhe ajo pjesë ka qenë subjekt i rindërtimit. Punimet për rindërtim janë kryer nga një konsorcium kinez. Presidenti serb, Aleksandar Vuçiq, është zotuar të premten se do të ketë drejtësi dhe ka kërkuar ndëshkime të ashpra për përgjegjësit. REL",https://kohajone.com/aktualitet/beograd-qindra-protestues-kerkojne-pergjegjesi-prej-autoriteteve-per-incidentin-ne-novi-sad/,Region,
818,"Raporti i KE-së për Serbinë, Kamberi: Drejtësi për shqiptarët e Luginës","Deputeti shqiptar në Kuvendin e Serbisë, Shaip Kamberi ka komentuar raportin e Komisionit Evropian për Serbinë. Kamberi tha se raporti i fundit i Komisionit Evropian për Serbinë për vitin 2024 sjell një pasqyrë të rëndësishme të situatës së pakicave, me fokus të veçantë mbi sfidat dhe problemet që përballen shqiptarët e Luginës së Preshevës. Ky raport sipas Kamberit e konfirmon atë që e kanë ngritur vazhdimisht. ”Raporti i Serbisë 2024 është Thirrje për Drejtësi dhe Barazi për Shqiptarët e Luginës së Preshevës. Raporti i fundit i Komisionit Evropian për Serbinë në vitin 2024 sjell një pasqyrë të rëndësishme të situatës së pakicave, me fokus të veçantë mbi sfidat dhe problemet që përballen shqiptarët e Luginës së Preshevës. Ky raport konfirmon atë që kemi ngritur vazhdimisht: Mungesën e zbatimit të vërtetë të të drejtave tona, pavarësisht ekzistencës së kornizës ligjore”, shprehet Kamberi. Postimi i plotë Raporti i Serbisë 2024 është Thirrje për Drejtësi dhe Barazi për Shqiptarët e Luginës së Preshevës. Raporti i fundit i Komisionit Evropian për Serbinë në vitin 2024 sjell një pasqyrë të rëndësishme të situatës së pakicave, me fokus të veçantë mbi sfidat dhe problemet që përballen shqiptarët e Luginës së Preshevës. Ky raport konfirmon atë që kemi ngritur vazhdimisht: Mungesën e zbatimit të vërtetë të të drejtave tona, pavarësisht ekzistencës së kornizës ligjore. Pasivizimi i adresave dhe kontrollet policore Shqiptarët në Luginë përballen me kontrolle të rregullta mbi statusin e rezidencës që çojnë në “pasivizimin” e adresave, një veprim që rrezikon të na izolojë nga të drejtat bazë dhe qasja në shërbime shtetërore. Ky proces mbetet i paqartë dhe i paqartësuar për publikun, duke ngritur pyetje për transparencën e tij. Përfaqësimin e pamjaftueshëm të shqiptarëve në institucionet publike dhe polici. Raporti thekson nevojën urgjente për përmirësimin e përfaqësimit të shqiptarëve në administratën publike dhe policinë. Ky përfaqësim është thelbësor për të siguruar që zëri i komunitetit tonë të dëgjohet dhe që të kemi qasje të barabartë në vendimmarrje.
Arsim dhe kulturë në gjuhën amtare. Tekstet shkollore në gjuhën shqipe mbeten të pamjaftueshme, ndërsa mësimi i gjuhës serbe për shqiptarët mbetet i papërshtatshëm dhe sfidues për studentët. Gjithashtu, qasja në ushtrimin e fesë dhe kulturës në gjuhën amtare është një e drejtë që ende nuk është përmbushur në nivel të mjaftueshëm. Media dhe publikimi në gjuhët edhe në gjuhën shqipe mungesa e shërbimeve publike të mjaftueshme në gjuhët e minoriteteve është një problem madhor. Kjo kufizon aksesin e komuniteteve në informacionin e domosdoshëm dhe lë nevojat e tyre të pazëshëme në sferën publike. Gjuha e urrejtjes dhe diskriminimi në media dhe nga deputetë. Fatkeqësisht, ka raste të gjuhës së urrejtjes kundër minoriteteve, duke përfshirë komunitetin shqiptar, në media dhe madje edhe nga disa deputetë. Ky fenomen rrezikon të përkeqësojë më tej marrëdhëniet dhe të inkurajojë ndjenjat ksenofobike. Ky raport nuk mund të kuptohet ndryshe përveç si thirrje që Serbia të përmbushë detyrimet ndaj shqiptarëve në Luginën e Preshevës, të drejtave e pakicave, të veprojë në mënyrë transparente dhe të respektojë të drejtat e shqiptarëve si qytetarë të barabartë. Ne nuk do të heshtim! Të drejtat tona duhet të mbrohen, dhe zëri ynë do të dëgjohet.",https://kohajone.com/aktualitet/raporti-i-ke-se-per-serbine-kamberi-drejtesi-per-shqiptaret-e-lugines/,Region,
819,Gjykatë kundër shqiptarëve? Serbia e shpall Kosovën zonë të veçantë mbrojtjeje,"Serbia po kërkon që të blejë sërish ndikimin e saj mbi serbët e Kosovës. Qeveria e kryeministrit Millosh Vuçeviç miratoi një projektligj, me të cilin pretendon se ka shpallur Kosovën një zonë të mbrojtjes së veçantë sociale. Me këtë lëvizje, Beogradi njofton se po kërkon që të parandalojë përjashtimin social dhe premton mbështetje financiare, siç thuhet, “me synimin për të mundësuar mbijetesën e serbëve dhe për të ruajtur trashëgiminë kulturore e historike”. Qeveria serbe miratoi edhe një projektligj për ngritjen e një organi ligjor me prokurori dhe gjykatë që do të merret me çështje që prekin Kosovën. Mediat në Beograd patën raportuar më herët se ky organ gjyqësor do të dënojë këdo që në Kosovë do të digjte flamurin e Serbisë, por edhe për krime të tjera të supozuara që në fakt, në shumicën prej tyre, janë vepra që mund të kryhen nga shqiptarët e Kosovës.",https://kohajone.com/rajoni/gjykate-kunder-shqiptareve-serbia-e-shpall-kosoven-zone-te-vecante-mbrojtjeje/,Region,
820,Ali Ahmeti letër Kryeministrit të RMV: Kujdes me marrëdhëniet ndëretnike!,"Kryetari i Bashkimit Demokratik për Integrim në Maqedoninë e Veriut, Ali Ahmeti, ka dërguar një letër zyrtare drejtuar kryetarit të VMRO-DPMNE, Kryeministrit Hristijan Mickoski, lidhur me vendimet e fundit të Gjykatës Kushtetuese dhe ndikimin e tyre mbi kohezionin ndëretnik dhe qëndrueshmërinë e vendit. Letra është përgjigje ndaj sfidave serioze me të cilat përballet Maqedonia e Veriut në një moment jashtëzakonisht të ndjeshëm gjeopolitik, kur çdo tension i ri mund të ketë pasoja negative për marrëdhëniet ndëretnike dhe zhvillimin e brendshëm shtetëror. Ahmeti thekson se vendimet për heqjen e mekanizmave mbrojtës për komunitetet dhe ndryshimet në Ligjin për Përdorimin e Gjuhëve jo vetëm që janë politikisht të diskutueshme, por janë shume të rrezikshme dhe të dëmshme për përparimin dhe qëndrueshmërinë e shoqërisë. BDI apelon për më shumë përgjegjësi dhe pjekuri nga partitë politike dhe institucionet në këtë periudhë kritike, duke nxitur zgjidhje që do të forcojnë bashkëpunimin dhe unitetin, dhe jo ndarjet. Letra e Ahmetit, e cila është bashkëngjitur në tërësi në këtë deklaratë, përbën një thirrje për bashkëpunim, respekt të ndërsjellë dhe dialog konstruktiv. Letra e Ali Ahmetit drejtuar Hristijan Mickoskit I nderuar z. Hristijan Mickoski,
Kryetar i VMRO-DPMNE, Po ju drejtohem në një periudhë jashtëzakonisht të ndjeshme për vendin tonë. Gjendja gjeopolitike është më e rrezikshme se kurrë më parë që nga fundi i shekullit të kaluar, me përshkallëzimin e agresionit rus në Ukrainë, ambiciet e Kinës, situatën e ndërlikuar në Ballkanin Perëndimor, paqëndrueshmërinë në Bosnje dhe Hercegovinë, tensionet mes Kosovës dhe Serbisë, dhe bllokadat e vazhdueshme nga Bullgaria. Në këtë mjedis të ndërlikuar, çdo prishje e re e marrëdhënieve ndëretnike do të kishte pasoja serioze për kohezionin e brendshëm dhe parashikueshmërinë. Vendimet e fundit të Gjykatës Kushtetuese, të cilat duket se janë ekzekutim i programit të partisë suaj për të shfuqizuar mekanizmat kyç për mbrojtjen e komuniteteve, kanë shkaktuar shqetësim tek të gjithë qytetarët që janë të përkushtuar për ndërtimin e marrëdhënieve ndëretnike të qëndrueshme në Maqedoninë e Veriut. Marrëveshja e Ohrit, e cila solli një mirëkuptim më të mirë ndëretnik, nuk është vetëm një çështje politike, por një themel i demokracisë sonë shumëetnike dhe përparimit demokratik. Çdo përpjekje për ta vënë atë në pikëpyetje, veçanërisht në kontekstin aktual, është një hap që mund të përkeqësojë situatën në vend dhe rajon. Vendimet për të ndryshuar apo për të rishikuar Ligjin për Përdorimin e Gjuhëve, i cili është element kyç i Marrëveshjes së Ohrit, nuk janë vetëm politikisht të diskutueshme, por edhe të dëmshme për përparimin dhe bashkëpunimin mes komuniteteve. Ky është një zhvillim që mund të minojë përfitimet e fituara me përpjekje të mëdha dhe ta kthejë vendin në periudha pasigurie. Prandaj, ju bëj thirrje të reflektoni me maturi dhe përgjegjësi për këto vendime që kanë potencial të dëmtojnë kohezionin shumëetnik në Maqedoninë e Veriut. E ardhmja e vendit tonë duhet të ndërtohet mbi bazën e bashkëpunimit dhe respektit të ndërsjellë, e jo mbi ndarje. Çdo hap që prish këto themele është i dëmshëm për të ardhmen e vendit tonë dhe për të gjithë qytetarët e tij, pa dallim etnie. Me respekt,
Ali Ahmeti
Kryetar i Bashkimit Demokratik për Integrim",https://kohajone.com/rajoni/ali-ahmeti-leter-kryeministrit-te-rmv-kujdes-me-marredheniet-nderetnike/,Region,
821,Ahmeti letër liderëve shqiptarë dhe ndërkombëtarë: Rrezikohet marrëveshja e Ohrit,"Bashkimi Demokratik për Integrim ka njoftuar sot se kryetari i saj, Ali Ahmeti iu ka dërguar letra drejtuesve të lartë në Shqipëri e Kosovë, si dhe partnerëve ndërkombëtarë, duke kërkuar “mbrojtjen e Marrëveshjes së Ohrit dhe stabilitetit dhe harmonisë ndëretnike që ajo ka ndërtuar”. “Sot, Kryetari i Bashkimit Demokratik për Integrim (BDI), Ali Ahmeti, ka dërguar letra drejtuar Presidentit dhe Kryeministrit të Republikës së Shqipërisë, Bajram Begaj dhe Edi Rama, Presidentes dhe Kryeministrit të Republikës së Kosovës, Vjosa Osmani dhe Albin Kurti, Presidentes së Komisionit Evropian Ursula von der Leyen, Kancelarit gjerman Olaf Scholz, Presidentit të Francës Emmanuel Macron dhe Sekretarit të Shtetit të SHBA-së Antony Blinken. Në këtë letër, Ahmeti shpreh shqetësimin e tij të thellë për zhvillimet e fundit politike dhe kushtetuese në Maqedoninë e Veriut, që rrezikojnë arritjet e Marrëveshjes së Ohrit dhe parimet e barazisë dhe stabilitetit në shtetin shumë-etnik”, thuhet në njoftimin e BDI-së. Më tej bëjnë të ditur se letrat kanë të bëjnë për tri vendime të fundit duke treguar ato. “Planet për shfuqizimin e Ligjit për Përdorimin e Gjuhëve, ndalimi i identifikimit të përkatësisë etnike në institucionet shtetërore dhe formimi i një shumice qeverisëse pa përfaqësim të drejtë të komuniteteve etnike përbëjnë kërcënime serioze për paqen dhe stabilitetin e vendit dhe të rajonit në tërësi. Ai i bën thirrje udhëheqësve ndërkombëtarë për veprim të përbashkët për mbrojtjen e arritjeve të Marrëveshjes së Ohrit dhe të të drejtave të shqiptarëve në Maqedoninë e Veriut”, thuhet në njoftim. BDI ka zbuluar letrën dërguar kryeministrit të Shqipërisë, Edi Rama të cilën ua përcjellim në formë të integruar dhe pa ndërhyrje: I nderuar Z. Edi Rama,
Kryeministër i Republikës së Shqipërisë, Ju shkruaj sot me shqetësim të thellë për zhvillimet e fundit politike dhe kushtetuese në Maqedoninë e Veriut, të cilat rrezikojnë arritjet historike të Marrëveshjes së Ohrit dhe parimet themelore të barazisë dhe paqes në shtetin tonë shumëetnik, e veçanërisht për shqiptarët e Maqedonisë së Veriut. Planet e trishta, edhe atë çuditërisht të paralajmëruara nga Qeveria e vendit, se Gjykata Kushtetuese pritet të shfuqizojë dispozitat kryesore të Ligjit për Përdorimin e Gjuhëve, që bën gjuhën shqipe një gjuhë zyrtare të barabartë sipas Amandamentit 5 të Kushtetutës, përbëjnë një goditje të rëndë mbi Marrëveshjen e Ohrit, barazinë, harmoninë ndëretnike dhe stabilitetin në vend. Për më tepër, vendimi i Gjykatës Kushtetuese për të ndaluar identifikimin e përkatësisë etnike të qytetarëve në institucionet shtetërore shkel parimin e të drejtave kolektive të komuniteteve etnike, dhe për rrjedhojë anulon edhe instrumentet kryesore të balancuesit dhe të mekanizmit të Badenterit, të cilët ishin në thelb të Marrëveshjes së Ohrit. Ky mekanizëm është krijuar për të garantuar të drejtat kolektive të komuniteteve etnike sipas realitetit demografik, duke siguruar një mbrojtje themelore ndaj çdo mbizotërimi. Gjykata kushtetuese duke eliminuar deklarimin e përkatësisë etnike shkel vetë Kushtetutën, ku si vlerë themelore të saj ka përfaqësimin e drejtë dhe adekuat, dhe se na kthen në gjendjen para arritjes së Marreveshjes Paqësore të Ohrit. Së fundmi, pas zgjedhjeve të fundit, parimi themelor i Marrëveshjes së Ohrit, që kërkon formimin e një shumice politike bazuar në përfaqësimin e drejtë të komuniteteve etnike, është shkelur rëndë. Ky veprim nuk ka të bëjë vetëm me BDI-në, por prek parimin e përfaqësimit të drejtë, i garantuar nga Amandamenti 6 i Kushtetutës së Maqedonisë së Veriut, dhe qëndron si një mekanizëm mbrojtës për të parandaluar mbizotërimin e shumicës ndaj joshumicës. Këto tre goditje të mëdha ndaj themeleve të Marrëveshjes së Ohrit përbëjnë një kërcënim serioz për paqen, stabilitetin, harmoninë ndëretnike dhe demokracinë multietnike në Maqedoninë e Veriut. Këto nuk janë thjesht çështje të brendshme politike, por kanë pasoja të rënda për rajonin dhe për stabilitetin e tij. Këto ndërhyrje kërcënojnë të zhdukë elementet kyçe të paqes dhe të barazisë, duke na kthyer në kushtet e para vitit 2001, që ishin shkaktarët e krizës dhe luftës së atij viti. Në këtë moment kritik, ju bëj thirrje për veprim të përbashkët dhe të vendosur për të mbrojtur arritjet e Marrëveshjes së Ohrit dhe të drejtat e garantuara të shqiptarëve. Angazhimi juaj për të sensibilizuar partnerët ndërkombëtarë dhe institucionet relevante për këtë krizë kushtetuese dhe politike është i domosdoshëm. Ju falënderoj për përkushtimin tuaj të palodhshëm ndaj çështjeve shqiptare dhe stabilitetit të rajonit. Me nderime të larta dhe respekt,
Ali Ahmeti
Kryetar i Bashkimit Demokratik për Integrim /MIA (Agjencia e Lajmeve a Maqedonisë së Veriut/",https://kohajone.com/aktualitet/ahmeti-leter-lidereve-shqiptare-dhe-nderkombetare-rrezikohet-marreveshja-e-ohrit/,Region,
822,Von der Leyen i bën thirrje Shkupit të miratojë ndryshimet kushtetuese,"Presidentja e Komisionit Evropian (KE), Ursula von der Leyen, i ka bërë thirrje të enjten Maqedonisë së Veriut t’i kalojë ndryshimet kushtetuese për ta përmbushur njërin prej detyrimeve vendimtare në rrugën e saj drejt anëtarësimit në Bashkimin Evropian (BE). Von der Leyen u takua me kryeministrin maqedonas, Hristijan Mickoski, gjatë një vizitë në Shkup të enjten, si pjesë e turneut të saj në Ballkanin Perëndimor, ku e përsëriti se zgjerimi i BE-së mbetet një nga prioritetet kryesore të saj. “Pothuajse jemi aty. Shpresoj se me dialog të përbashkët, të gjitha forcat politike në vend do të bashkohen dhe do t’i ndërmarrin hapat e nevojshëm vendimtarë për përparim. Jam e bindur se mund t’i kapërcejmë barrierat të cilat ekzistojnë”, tha Von der Leyen të enjten në një konferencë shtypi së bashku me Mickoskin. Maqedonia e Veriut ka ngelur mbrapa në procesin e integrimit dhe mori një goditje këtë muaj kur BE-ja e hapi kapitullin e parë në negociatat për anëtarësim me Shqipërinë, duke e shkëputur Shkupin nga paketa e përbashkët me Tiranën. Arsyeja është se Maqedonia e Veriut nuk e ka përmbushur kushtin e vendosur nga Bullgaria, që ta përfshijë në preambulën e Kushtetutës së vendit edhe minoritetin bullgar. Ky kusht ishte futur në kornizën negociuese që Parlamenti maqedonas votoi në korrik të vitit 2022, propozim që njihet edhe si “propozimi francez”. Opozita, që atëbotë udhëhiqej nga VMRO-DPME, ishte kundër ndryshimeve kushtetuese. Në zgjedhjet e majit të këtij viti, VMRO-ja doli e para dhe mori udhëheqjen e Qeverisë dhe kryeministri Mickoski e ka bërë të qartë se ai dëshiron ta rinegociojë “propozimin francez”. Por, gjatë konferencës me shefen e KE-së të enjten, Mickoski deklaroi se Qeveria e tij mbetet e përkushtuar në rrugën drejtë BE-së dhe se me ndihmën e bllokut “mund të tejkalohet çdo sfidë”. “Qëllimi ynë është i qartë, ne duam të jemi pjesë e familjes evropiane, duke ndarë të njëjtat vlera të demokracisë, sundimit të ligjit dhe respektimit të të drejtave të njeriut. Jemi të vetëdijshëm se para nesh qëndrojnë sfida të rëndësishme si në fushën e drejtësisë, luftës kundër korrupsionit, zhvillimit ekonomik dhe forcimit të institucioneve që mbeten vendimtare për të ardhmen tonë”, tha Mickoski. Mickoski, duke anashkaluar kërkesën e KE-së për ndryshimet kushtetuese dhe përfshirjen e minoritetit bullgar në të, tha se Qeveria e tij mirëpret ndihmën e Bashkimit Evropian për të vazhduar procesin e integrimit evropian. Von der Leyen vlerësoi përparimin e Maqedonisë së Veriut dhe vendeve të tjera të Ballkanit Perëndimor në agjendën e reformave dhe njoftoi se Shkupi do të përfitojë më shumë se 750 milionë euro nga Plani i Rritjes, duke përfshirë këstin e parë prej 52 milionë eurosh, deri në fund të vitit. “Jini të sigurt që zgjerimi do të mbetet prioritet kryesor për Komisionin Evropian në pesë vitet e ardhshme. Tani i kemi të gjitha mjetet dhe instrumentet e nevojshme për ta mundësuar këtë”, tha kreu i KE-së. Veç takimit me kryeministrin Mickoski, ajo do të takohet edhe me presidenten e vendit, Gordana Silanovksa – Davkova. Von der Leyen mbërriti në kryeqytetin maqedonas nga Tirana, ku e kishte nisur turneun e saj në gjashtë vendet e rajonit. Ndërkohë, të premten ajo do ta vizitojë Bosnje e Hercegovinën, ku në Sarajevë do të takohet me anëtarët e Presidencës së Bosnjës, si dhe me kryesuesen e Këshillit të Ministrave, Borjana Krishto, e pastaj do të niset drejt Beogradit, në takime me presidentin serb, Aleksandar Vuçiq dhe me kryeministrin Milosh Vuçeviq. Të shtunën, Von der Leyen do të qëndrojë në Prishtinë, ku do të takohet me presidenten Vjosa Osmani, dhe kryeministrin Albin Kurti. Pas kësaj ajo do të qëndrojë edhe në Podgoricë, me çka e përfundon turin rajonal të filluar të mërkurën me vizitën në Tiranë. Në prag të vizitës së saj, Komisioni Evropian përcaktoi të mërkurën edhe zyrtarisht agjendën e reformave të Maqedonisë së Veriut dhe katër vendeve të tjera të Ballkanit Perëndimor, duke i hapur mundësi rajonit për qasje në Fondin për Reforma që parasheh një ndihmë prej gjashtë miliardë eurosh. Bosnje e Hercegovina u përjashtua nga paketa pasi në Bruksel paraqiti një agjendë jo të plotë reformash. /REL",https://kohajone.com/rajoni/von-der-leyen-i-ben-thirrje-shkupit-te-miratoje-ndryshimet-kushtetuese/,Region,
823,"Vuçiq falënderon Putinin për gazin rus, përsërit se Serbia s’do ta sanksionojë Rusinë","Presidenti i Serbisë, Aleksandar Vuçiq, njoftoi të dielën se ka biseduar me presidentin e Rusisë, Vladimir Putin, dhe se e ka falënderuar atë “që më siguroi se Rusia do t’i japë mjaftueshëm gaz Serbisë këtë dimër”. Serbinë e zuri pushtimi rus i Ukrainës të varur plotësisht nga gazi rus. Ndërkohë, duke ndjekur shembullin e shumë vendeve të Bashkimit Evropian (BE), edhe Serbia ka filluar të punojë në gjetjen e burimeve të tjera të furnizimit me gaz. Megjithatë, pavarësisht thirrjeve nga BE-ja, klubi të cilit synon t’i bashkohet, Serbia nuk po pranon të vendosë sanksione ndaj Rusisë dhe përfaqësuesit e autoriteteve në Beograd vazhdojnë të mbajnë lidhje me Kremlinin. Vuçiq njoftoi në profilin e tij në Instagram të dielën se nuk kishte biseduar me Putinin për gati dy vjet e gjysmë dhe se më 20 tetor kanë pasur një “bisedë të mirë, të hapur, të gjatë dhe kuptimplotë”. “Shpreha shpresën, ashtu si dy vjet e gjysmë më parë, se Serbia nuk do të vendosë sanksione ndaj Federatës Ruse”, tha Vuçiq. Ai tha në një video në Instagram se me Putinin bisedoi edhe për çështje dypalëshe, ekonomike dhe politike. Rusia është mbështetja më e madhe e Serbisë në kundërshtimin e pavarësisë së Kosovës, të cilën Prishtina e shpalli më 2008. Ndërkohë, biseda mes tyre u zhvillua derisa Rusia po pret përgjigje zyrtare nga Serbia për ftesën Putinit në shtator që Vuçiqi të marrë pjesë në samitin e BRICS në Kazan, i planifikuar të mbahet nga 22 deri më 24 tetor. REL",https://kohajone.com/aktualitet/vuciq-falenderon-putinin-per-gazin-rus-perserit-se-serbia-sdo-ta-sanksionoje-rusine/,Region,
824,"Kroacia do të rrisë pagën minimale me 15% – Masat e qeverisë përfshijnë pensionet, mbështetje për familjet me fëmijë","Kroacia planifikon të rrisë pagën minimale me 130 euro, duke e çuar në 970 euro që nga 1 janari i 2025, tha kryeministri Andrej Plenkoviç. Shuma e pagës minimale neto do të rritet me rreth 80 euro, nga 670 e sivjetshme në 750 euro, ose me 15 për qind, ka vendosur qeveria kroate. Plenkoviç tha në parlament se paga mesatare neto duhet të arrijë në 1,600 euro deri në fund të këtij mandati. Ai e filloi mandatin e tij të tretë 4-vjeçar si kryeministër i Kroacisë në maj dhe ka qenë në krye të qeverisë që nga tetori i vitit 2016. Paga mesatare mujore neto e Kroacisë arriti në 1,315 euro në korrik, 12.7% më shumë se vitin e kaluar në terma realë, sipas të dhënave të fundit nga zyra e statistikave të vendit. Në vend ka rreth 100,000 njerëz që kanë pagë minimale dhe vendimi i qeverisë synon të përmirësojë të ardhurat e tyre, shtoi Plenkoviç. Kryeministri njoftoi gjithashtu planet për të ndryshuar formulën e indeksimit të pensioneve në një raport 85:15, duke reflektuar një indeks më të favorshëm midis atij të çmimeve të konsumit dhe treguesit nominal të pagës mesatare mujore bruto. Qeveria planifikoi gjithashtu masa shtesë për familjet me fëmijë. Vitet e shërbimit të nënave do të rriten me 6 deri në 12 muaj për çdo fëmijë të lindur ose të birësuar, si dhe do të vendoset një bonus vjetor, tha Plenkoviç. Nga 1 janari, bonuset për fëmijët e porsalindur do të rriten me 100%, nga 309 euro në 618, deklaroi ai. Kristi Ceta/SCAN",https://kohajone.com/aktualitet/kroacia-do-te-rrise-pagen-minimale-me-15-masat-e-qeverise-perfshijne-pensionet-mbeshtetje-per-familjet-me-femije/,Region,
825,"Serbia: Lëvizjet e ushtrisë afër kufirit me Kosovën, për të penguar kontrabandën e drurit","Kryeministri i Kosovës, Albin Kurti, ka deklaruar të shtunën në mbrëmje se ushtria serbe ka zhvendosur trupat rreth 50 metra afër vijës me Kosovën. Ministria e Mbrojtjes e Serbisë i hodhi poshtë këto akuza, duke theksuar se deklaratat për lëvizjen e forcave të ushtrisë serbe afër Kosovës “janë vazhdimësi e fushatës dezinformuese të drejtuar kundër ushtrisë serbe dhe forcave të sigurisë serbe”, transmeton Telegrafi. Në njoftimin për media të Ministrisë së Mbrojtjes së Serbisë, theksohet se postimi i Kurtit në Facebook tregon pjesëtarë të Forcave të Armatosura Serbe në Zonën e Sigurisë Tokësore, të cilët kryejnë detyra të rregullta “për sigurimin dhe kontrollin e zonës së sigurisë tokësore në përputhje me marrëveshjet ushtarako-teknike dhe të gjitha marrëveshjet e tjera të nënshkruara”. “ Forcat e Armatosura të Serbisë në lokacionin e përmendur, në fakt kanë parandaluar kontrabanduesit e drunjve të prerë ilegalisht nga territori i Serbisë, që përndryshe është kthyer në një ilegale fitimprurëse”, thuhet në njoftimin e Ministrisë serbe të Mbrojtjes. Kryeministri Kurti, ka thënë të shtunën mbrëma se Serbia ka provokuar sërish, “duke lëvizur trupat e saj rreth 50 metra afër vijës kufitare me Kosovën”, më saktësisht afër Komunës së Kamenicës. Duke shpërndarë disa fotografi në Facebook, Kurti ka thënë se trupat ushtarake serbe janë larguar pasi kanë vërejtur se autoritetet e Kosovës i kanë incizuar veprimet e tyre. “Qeveria e Republikës së Kosovës ka bërë investime të paprecedenta në ngritjen dhe përmirësimin e kapaciteteve të strukturave të inteligjencës, sigurisë dhe mbrojtjes, të cilat janë të gatshme për të parandaluar çdo kërcënim ndaj integritetit territorial dhe sovranitetit të shtetit tonë”, shkroi Kurti./Telegrafi/",https://kohajone.com/aktualitet/serbia-levizjet-e-ushtrise-afer-kufirit-me-kosoven-per-te-penguar-kontrabanden-e-drurit/,Region,
826,"Erdogan në Serbi, Turqia do të zhvillojë industrinë e mbrojtjes me “armikun” e Kosovës","“Epoka e artë” e marrëdhënieve mes Turqisë dhe Serbisë nis me “armët e luftës”. Presidenti Rexhep Tajip Erdogan gjatë vizitës në Beograd, njoftoi se bashkë me nikoqirin Aleksandër Vuçiç kanë vendosur që t’i zhvillojnë së bashku industritë e mbrojtjes. Delegacionet e të dyja shteteve firmosën gjithsej 11 marrëveshje me synimin që vëllimi tregtar të shkoi nga 2 miliardë dollarë në 5 miliardë. “Ne, si Turqi dhe Serbi, dorë për dore duhet të bëjmë një hap të ri. Ky hap është krijimi i një industrie të mbrojtjes bazuar në ruajtjen e paqes. Ne bashkuam duart në takimin tonë dypalësh dhe caktuam miqtë tanë për këtë qëllim. Tani edhe miqtë do ta bëjnë këtë punë. Askush nuk duhet të përpiqet të diktojë se çfarë duhet të përfshijë përmbajtja e industrisë së mbrojtjes së Turqisë dhe Serbisë përveç nesh”, tha presidenti turk. Presidenti turk u bë më konkret duke saktësuar se bëhet fjalë për prodhimin e dronëve pa pilotë, që gjerësisht njihen si Bajraktar. Erdogan nuk saktësoi nëse këta lloje dronësh, të cilët i posedojnë si Shqipëria, ashtu edhe Kosova, do të prodhohen në Serbi. Vuçiç nga ana tjetër shfrytëzoi rastin që të shprehë shqetësimet për Kosovën, përballë “mikut” të tij nga Turqia, shtet të cilin e konsideroi si lojtarin më të madh dhe të fuqishëm në Ballkan.",https://kohajone.com/rajoni/erdogan-ne-serbi-turqia-do-te-zhvilloje-industrine-e-mbrojtjes-me-armikun-e-kosoves/,Region,
827,"Burri vret gruan, vajzën dhe plagos djalin. Skenën e pa nëna e 36-vjeçares","Një tragjedi ka ndodhur në Maqedoninë e Veriut, ku një burrë vrau bashkëshorten, vajzën e tij të mitur dhe më pas plagosi rëndë djalin e tij 9-vjeçar. Ngjarja ka ndodhur në fshatin Sllatinë të Tetovës, ku 50-vjeçari R.Sh ndërmori krimin e rëndë për motive ende të paqarta. Mediat raportojnë gjithashtu se ka qenë nëna e 36-vjeçares e cila ka qenë e para që ka mbërritur në vendngjarje dhe ka parë skenën e krimit, pasi kishte telefonuar disa herë vajzën dhe ajo nuk i ishte përgjigjur. “Sot (8 -tetor) rreth orës 14:00 në SPB Tetovë T.J. nga Tearca në cilësinë e mjekut ka raportuar se është thirrur për intervenim në fshatin Sllatinë nga M.Z. nga Sllatina e Tetovës, e cila në shtëpinë e tyre familjare ka gjetur pa shenja jete vajzën e saj K.Sh (36) dhe mbesën e saj të mitur, ku është konstatuar vdekja. Menjëherë pas raportimit është vepruar dhe është siguruar vendi ku ekipi nga SPB Tetovë në bashkëpunim me prokurorin publik kanë kryer inspektimin dhe me urdhër të prokurorit trupat e pa jetë të të ndjerëve janë dorëzuar për obduksion, ndërsa bashkëshorti i saj R.Sh. (50) së bashku me djalin e tij të mitur, do të transferohen për ndihmë mjekësore në Spitalin klinik të Tetovës, e më pas personi R.Sh. do të ndalohet në Komisariat për veprime të mëtejshme”, shkruhet në reagimin e policisë së Tetovës për këtë ngjarje.",https://kohajone.com/rajoni/burri-vret-gruan-vajzen-dhe-plagos-djalin-skenen-e-pa-nena-e-36-vjecares/,Region,
828,Ndihma e ekipet ndërkombëtare të shpëtimit mbërrin në Bosnjën pas fatkeqësisë natyrore,"Ekipet e shpëtimit nga shtetet fqinje të Bosnjë e Hercegovinës dhe nga Bashkimi Evropian të dielën u janë bashkuar përpjekjeve për të gjetur njerëzit e zhdukur nga vërshimet dhe rrëshqitjet e dheut dhe për pastruat rrënojat. Bosnja ka kërkuar ndihmë nga BE-ja pasi reshjet e mëdha të shiut të enjten dhe të premten shkaktuan vërshime dhe rrëshqitje të dheut, që kanë lënë të vdekur të paktën 18 persona. Fatkeqësia natyrore po ashtu ka shkatërruar rrugë dhe ura dhe ka lënë të plagosur dhjetëra persona. Zyrtarët thanë se të paktën 10 persona ende konsiderohen të zhdukur, shumica nga fshati Donja Jabllanica, në jug të Bosnjës, fshat ku ka pasur rrëshqitje të mëdha të dheut. Luigi Soreca, kreu i misionit të BE-së në Bosnje, shkroi në X, se blloku evropian qëndron me Bosnjën dhe se ekipet e shpëtimit po shkojnë për të ndihmuar këtë shtet. Autoritetet thanë se ekipet e shpëtimit nga Kroacia kanë shkuar, ndërkaq një ekip nga Serbia pritet të shkojë në Bosnje më vonë gjatë 6 tetorit, pasur nga një ekip për shpëtim i përbërë nga qentë që do të dërgohet nga Sllovenia. Mali i Zi, Maqedonia e Veriu, Polonia, Republika Çeke dhe Turqia po ashtu kanë ofruar ndihmë, thanë autoritetet në Bosnje. REL",https://kohajone.com/aktualitet/ndihma-e-ekipet-nderkombetare-te-shpetimit-mberrin-ne-bosnjen-pas-fatkeqesise-natyrore/,Region,
829,"Deputeti serb: Nuk ka kapacitete të sulmojë Kosovën, Perëndimi e ka në dorë","Kosova nuk duhet të ketë frikë, pasi Serbia nuk ka kapacitetet për t’i shpallur luftë. Kështu thotë ish-deputeti nga radhët e partisë së Vuçiçit, Dragan Sormaz, i cili në një intervistë ekskluzive për A2 CNN i quan si propagandë kërcënimet e Beogradit. Teksa e cilëson atë si përgjegjësin e vetëm për sulmin në Banjskë, ish-deputeti serb thotë se dështimi në planin për të aneksuar veriun e ka gjunjëzuar atë përpara Perëndimit. Zoti Dragan Sormaz, faleminderit shumë për kohën tuaj. Faleminderit për ftesën. Dua ta nisim me situatën e sigurisë në rajon. Si e shihni atë? A i druheni më të keqes? Sepse liderët në Prishtinë janë gjithmonë në gatishmëri… E dini, ne kemi një thënie në Serbi: “Kur të kafshon gjarpri, ke gjithmonë frikë, madje edhe nga hardhuca”. Kjo është arsyeja pse ata janë në gatishmëri. Por, një pjesë e kësaj është thjesht propagandë. Jam i sigurt 100% se nuk ka asnjë kërcënim ndaj sigurisë në Kosovë nga Serbia. Sepse kur flitet për këtë, gjithmonë flitet për Serbinë. Përse jeni kaq i sigurt për këtë? Jam shumë i sigurt sepse e njoh politikën e Serbisë. E di situatën në Serbi dhe i di detyrimet që ka Serbia si vendi kandidat ndaj Brukselit, bashkëpunimin apo lidhjet me Uashingtonin. Nuk ka se si, jam 100% i sigurt. Jua them këtë kryesisht qytetarëve të Kosovës. Mos kini frikë, asgjë nuk do të ndodhë dhe asgjë nuk mund të ndodhë nga Serbia. Ndoshta mund të them diçka që nuk është e mirë për vendin tim, por është e vërtetë. Serbia nuk ka kapacitet të sulmojë askënd në rajon, përfshirë Kosovën. Por, Vuçiç ka blerë shumë armë nga Kina dhe Rusia. Prapë nuk mjafton. Nuk është ende e fortë për të nisur ndonjë konflikt në rajon, pasi jemi të rrethuar nga vendet e NATO-s. E dini, nëse sulmohet njëri prej tyre, për shembull Maqedonia e Veriut ose Mali i Zi, do të kemi probleme me të gjithë NATO-n. Serbia tani është më e dobët seç ishte në vitin 1999 pasi u bombarduam nga NATO, pa një mbrojtje efektive tokësore dhe gjithçka tjetër. Dhe tani të gjithë janë NATO. Edhe Kosova e ka misionin e NATO-s dhe nuk është e mundur që Serbia ta bëjë këtë. Do të kishte pasoja të tmerrshme. Do të ishte e tmerrshme për Serbinë, jo për shtetin që Serbia sulmon. Por, Presidenti Vuçiç vazhdimisht përpiqet… Presidenti Vuçiç nuk është Serbia, është vetëm një njeri. Po ai në fakt gjithmonë përpiqet të destabilizojë, veçanërisht veriun e Kosovës. Është politikë, është thjesht një lojë lufte. Ai përpiqet të përdorë problemet e pazgjidhura në marrëdhëniet mes Beogradit dhe Prishtinës për arsye të brendshme për Beogradin, për Serbinë. Dhe ai përdor njerëzit, veçanërisht serbët në Kosovë për agjendën e tij, sepse ai po përhap gënjeshtra në të gjithë Serbinë për gjendjen e tyre. Dhe kjo është arsyeja pse ai gjithmonë flet për terrorizmin e Kurtit apo presionin ndaj serbëve dhe gjithçka tjetër. Ai i bëri serbët në Kosovë të frikësohen dhe serbët në Serbi të shqetësohen për gjithçka. Dhe kush do ta zgjidhë problemin? Ai do ta zgjidhë problemin… Por, për dhjetë vjet nuk zgjidhi asgjë. A janë njerëzit në Serbi të gatshëm të pranojnë se Kosova është shtet? Jo, nuk janë. Përse? Ndodh për shkak të propagandës, sepse ata nuk e njohin realitetin. Ata nuk e kuptojnë se çfarë ndodh me Kosovën. Ju e kuptoni sepse ju punoni në televizion. Televizioni është një instrument i fuqishëm për përhapjen e gënjeshtrave propagandistike. E shihni se çfarë po bën Putini ose Rusia në të gjithë botën. Njerëzit në Serbi nuk e kuptojnë se çfarë ka ndodhur në Kosovë dhe se si është situata atje, pasi u serviren gënjeshtra. Jemi shumë afër, jemi fqinj. Ne jetojmë prej shekujsh pranë njëri-tjetrit. Dhe tani në Serbi njerëzit nuk dinë asgjë për Kosovën. Asgjë. Ata dinin për Kosovën në shekullin e 13 dhe të 14, por tani jo më. Ne kemi një proces te normalizimit të marrdhënieve, Dialogun. Si e shihni ju të gjithë procesin? A po shkojmë në drejtimin e duhur apo jo? Ne po shkojmë në drejtimin e duhur, por po ecim ngadalë. Dhe mendoj se për këtë duhet të fajësohen të gjithë në dialog. Serbia, BE-ja dhe Kosova, të gjithë. BE ndonjëherë nuk tregon vullnet të mjaftueshëm, njohuri të mjaftueshme. Nuk di si ta them këtë, por ndonjëherë ata nuk duken të interesuar për ta zgjidhur problemin shpejt. Nuk e kuptoj pse. Sepse është vendimi i tyre që i gjithë Ballkani Perëndimor të bëhet anëtar i BE-së deri në vitin 2030. Ky nuk është vendimi ynë. Pra, le të bëjnë punën e tyre dhe ta çojnë dialogun drejt finalizimit. Sepse dialogu është e vetmja gjë e mirë që mund të bëjmë për të zgjidhur problemin. Është e mundur të arrihet një marrëveshje përfundimtare mes Kosovës dhe Serbisë me Presidentin Vuçiç? Po, është e mundur dhe është e dëshirueshme. Sepse nëse dikush si Vuçiç bën marrëveshjen përfundimtare, kjo është arsyeja që duhet të nxitoni në dialog. Sepse nuk jam i sigurt nëse pas 2 apo 3 vitesh do të jetë në pushtet. Pra, nëse e keni atë tani, bëjeni punën tani. Përse? Sepse nëse një nacionalist si Vuçiç pranon marrëveshjen përfundimtare në Serbi, Serbia nuk do të destabilizohet, asgjë nuk do të ndodhë. E patë se çfarë ndodhi deri në sulmin e Banjskës. Targat, letërnjoftimet, mbyllja e institucioneve paralele… Por, çfarë ndodhi në Serbi? Asgjë. Heshtje, asnjë protestë e vetme. Prandaj, nxitoni! Ky është mesazhi im në Prishtinë. Bashkëpunoni me partnerët tuaj në BE dhe SHBA. Përfundoni Asociacionin e Komunave me Shumicë Serbe. Ky është detyrimi juaj që nga viti 2013. Ju e keni firmosur këtë dhe tani është detyrim. Çdo ditë dikush nga Amerika apo Brukseli jua thotë këtë, e po ashtu vendimmarrës të rëndësishëm. Bëjeni sa më shpejt që të mundeni. Dhe ky do të jetë gurthemeli për përfundimin e dialogut. Pas kësaj do të kemi marrëveshjen përfundimtare me Kosovën. Normalizimin e raporteve mes dy vendeve që do t’i hapë rrugën integrimit në BE. Kam dëgjuar se keni thënë që Vuçiç është në gjunjë. Pse e thatë këtë? Për shkak të aksionit të tij të rremë në Banjskë. Ishte një ditë tragjike për katër jetë njerëzish. Tre serbë u vranë dhe një polic i Kosovës po ashtu. Dhe për këtë, është fajtor vetëm Vuçiç. Askush tjetër. Nëse Radoiçiç e ka bërë këtë i vetëm, pa dijeninë, ndihmën apo mbështetjen e tij, si ka mundësi që nuk është burgosur? Pse nuk është burgosur apo dënuar ? Radoiçiç e ka pranuar para kamerave dhe prokurorisë serbe se e ka bërë këtë. Atëherë, pse nuk po ndiqet penalisht? Pse të mos ndodhë kjo? Nëse Prishtina ka kërkuar ekstradimin e tij për ta gjykuar, pse është ende në liri? Ai është ende i lirë sepse Vuçiç ka frikë nga ajo që mund të thotë Radoiçiç në gjykatë. Tani, Serbia po shihet si një vend që sponsorizon terrorizmin, apo që manipulon zgjedhjet. Për këtë Vuçiç është nën presionin e Perëndimit dhe SHBA dhe BE po e përdorin këtë për ta detyruar atë t’i bindet politikës së tyre për situatë të qëndrueshme në Ballkanin Perëndimor. Dhe këtë mund ta bëjnë sepse Vuçiç është në gjunjë. Pra, ju pranoni se Vuçiç qëndron pas sulmit të Banjskës, se ai është përgjegjësi? Nuk më takon mua ta them. Por, në opinionin tim ai është organizator i gjithçkaje. Sigurisht, ai nuk ka për qëllim të vrasë policët. Plani i tij është shkëputja e katër komunave në veriun e Kosovës. Dhe nuk po arrin dot ta bëjë këtë. Ai dështoi në operacionin e tij dhe prandaj është në gjunjë. Tani, Perëndimi e ka kapur prej qafe dhe nuk mund të bëjë asgjë. Po përdoret nga vendet perëndimore për shkak të kësaj situate. Por, në Beograd muajin e kaluar ishin kancelari Scholz dhe Presidenti Macron… Po, sigurisht! Sepse Vuçiç është në gjunjë. E dini, gjatë qëndrimit të tij në Serbi, Macron e tha dy herë se në BE ka vend për Serbinë demokratike. Dhe të gjithë në Serbi e vunë theksin tek mbështetja e Macron për Serbinë. Por, nëse e lexoni mirë, ajo që Macron i tha Vuçiçit ishte se “Serbia pa ty dhe me një sistem demokratik do të jetë pjesë e BE”. Ai e tha këtë në qendër të Beogradit, por mediat dhe propaganda e rrotullojnë gjithmonë situatën. Dhe Vuçiç e ktheu në favor të tij. Por, nuk mund ta bëjë këtë pafundësisht. Njerëzit në Serbi nuk i besojnë qeverisë së tij sepse kudo ka korrupsion. Vuçiç nuk mund të bëjë më asgjë, pasi fuqia e tij po bie… Por, e keqja është se ai nuk ka alternativë. Opozita është edhe më keq se ai. Pra, ky është problemi në Serbi. Ne duhet të krijojmë shumë shpejt alternativë ndaj regjimit të Vuçiç, siç ndodhi edhe në Hungari.",https://kohajone.com/rajoni/deputeti-serb-nuk-ka-kapacitete-te-sulmoje-kosoven-perendimi-e-ka-ne-dore/,Region,
830,"Zëri i Amerikës: Partia e Gjukanoviç fiton më shumë vota, por e paqartë se kush do ta formojë pushtetin vendor","Sipas rezultateve paraprake jozyrtare të Qendrës për Tranzicionin Demokratik, numrin më të madh të votave në Podgoricë e ka fituar Partia Demokratike e Socialistëve e ish-presidentit Milo Gjukanoviç, ku mori rreth 30 për qind të votave duke fituar 19 këshilltarë në Kuvendin e Podgoricës që ka 58 vende. Rezultatet paraprake tregojnë se Lëvizja Evropa Tani e kryeministrit Milojko Spajiç dhe Demokratëve fituan 14 vende, ndërsa lista e Presidentit të Malit të Zi Jakov Milatoviç dhe Lëvizja Ura fituan 6 vende. Partitë e ish-Frontit Demokratik pro-rus dhe Partisë Popullore Socialiste pro-serbe do të kenë 13 këshilltarë në Kuvendin e Podgoricës. Bashkimi Evropian mori 3 vende, Partia e Progresit Evropian 2 vende dhe Lëvizja “Revolucioni” 2 vende. Për të formuar pushtetin vendor në Podgoricë nevojitet një shumicë prej të paktën 29 këshilltarësh. Edhe pse Partia Demokratike Socialiste, e cila ishte në pushtetin e Malit të Zi për tre dekada, fitoi shumicën e mandateve, është tejet e vështirë që ata të formojnë qeverinë vendore, duke qenë se partitë që sundojnë në nivel shtetëror vazhdimisht kanë theksuar se nuk do të hyjnë në koalicion me këtë parti. Në Podgoricë kanë votuar 56,3 për qind e votuesve të regjistruar që ësht pjesëmarrja më e ulëtë në dhjetë vitet e fundit. Rënia e pushtetit në Podgoricë ishte pasojë e mosmarrveshjes dhe ndarjes së partisë që mban pushtetin në Malin e Zi, Lëvizjes Evropa Tani. Partia u nda mes presidentit aktual, Jakov Milatoviç, i cili ishte një nga themeluesit e saj dhe kryeministrin dhe kryetarin të kësaj lëvizjeje, Milojko Spajiç. Analistët i konsiderojnë të rëndësishme zgjedhjet e Podgoricës dhe i shohin si një provë për zgjedhjet e mundshme të jashtëzakonshme parlamentare në Mal të Zi, të cilat sipas disa vlerësimeve mund të ndodhin për shkak të paqëndrueshmërisë ende të theksuara politike në vend. Zgjedhjet e mëparshme për Kuvendin e kryeqytetit u mbajtën në tetor të vitit 2022, kur pas gati tre dekadash Partia Demokratike e Socialistëve e ish-presidentit Milo Gjukanoviq humbi pushtetin, në nivel shtetëror dhe pastaj në kryeqytetin malazez në një valë ndryshimesh të përgjithshme politike në shtet. Mali i Zi ka rreth 633,000 banorë, dhe rreth 180,000 prej tyre jetojnë në Podgoricë, sipas regjistrimit të vitit 2023. /VOA/",https://kohajone.com/rajoni/zeri-i-amerikes-partia-e-gjukanovic-fiton-me-shume-vota-por-e-paqarte-se-kush-do-ta-formoje-pushtetin-vendor/,Region,
831,Albin Kurti: Kosova ka bërë hapa të rëndësishëm në zhvillimin ekonomik,"Kryeministri i Republikës së Kosovës, Albin Kurti, i shoqëruar nga zëvendëskryeministrja dhe ministrja e Punëve të Jashtme dhe Diasporës, Donika Gërvalla Schwarz, zëvendësministrja e Punëve të Jashtme dhe Diasporës, Liza Gashi, dhe konsulli i përgjithshëm i Kosovës në New York, Blerim Reka, takoi mbrëmë shoqata dhe organizata shqiptare që veprojnë në Shtetet e Bashkuara të Amerikës. Gjatë bashkëbisedimit me mërgatën, kryeministri Kurti i njoftoi nga afër për të arriturat dhe sukseset e Kosovës, duke theksuar rritjen ekonomike, demokratike e shoqërore. Ai shtoi se vendi ynë me një qeverisje progresiste, ka ngritur platforma që kanë siguruar më shumë vende të reja pune, edhe përmes iniciativave të qeverisë si platforma Superpuna. Kurti përmendi edhe mbështetjen për gratë dhe vajzat, për punësimin dhe rritjen e bizneseve të tyre, duke shtuar rëndësinë e fuqizimit të grave brenda shoqërisë. Sipas një komunikate, Kurti theksoi gjithashtu dhe sundimin e ligjit e luftimin e krimit dhe korrupsionit, ku shtoi se bazuar edhe në raportet e organizatave ndërkombëtare, dëshmohet se Kosova ka bërë hapa të rëndësishëm në zhvillimin ekonomik e demokratik të shtetit. Kryeministri Kurti shprehu mirënjohjen për kontributin dhe rolin e mërgatës sonë në Shtetet e Bashkuara të Amerikës. Gjatë bashkëbisedimit, kryeministri ritheksoi vullnetin dhe gatishmërinë për të punuar krah për krah mërgatës, për progresin dhe zhvillimin tutje të Kosovës./Kosovapress",https://kohajone.com/kosova/albin-kurti-kosova-ka-bere-hapa-te-rendesishem-ne-zhvillimin-ekonomik/,Region,
832,Serbët në Zubin Potok dalin dhe protestojnë kundër shkatërrimit të monumenteve fetare,"Qindra serbë nga rajoni i Zubin Potokut dhe më gjerë, kanë protestuar sot në Zubin Potok në shenjë pakënaqësie për shkatërrimin e monumenteve dhe ikonave fetare që kanë ndodhur kohën e fundit nëpër fshatrat e komunës së Zubin Potokut. Ata protestën e filluan para stacionit policor në Zubin Potok, për të vazhduar pastaj në kishën e këtij qyteti ku ndezën qirinj. Lideri i ‘Demokracisë serbe’, Aleksandar Arsenijeviq, ka thënë se ka ardhur sot në mbështetje të qytetarëve të kësaj ane, të cilët po protestojnë kundër përdhosjes së shenjtoreve nëpër fshatrat e Zubin Potokut. ”Sot kemi ardhur në mbështetje të qytetarëve të cilët kanë shprehur pakënaqësinë përmes lutjeve në lidhje me përdhosjen e shenjtoreve në tri fshatra të Megjugorës. Nuk do ta akuzojmë askënd, por kjo është një shenjë që tregon se duhet me kohë të intervenohet”, tha Arsenijeviq. Ai nuk ka akuzuar askënd, duke thënë se ngjarjet e tilla duhet të jenë alarm për Bashkësinë Ndërkombëtare, por edhe institucionet e Kosovës. Sipas tij, kjo protestë në një formë është edhe presion ndaj organeve policore, për të cilët tha se rastet e tilla duhet t’i ndriçojnë sa më parë. Vesna Radiq thotë se protesta e mbajtur është kundër përdhosjes së shenjtoreve dhe nuk ka të bëjë me policinë. Protesta e cila bllokoi vetëm një korsi të magjistrales Zubin Potok – Bërnjak, ka zgjatur rreth 40 minuta dhe nuk është shënuar ndonjë incident, ndërsa është vëzhguar nga afër prej pjesëtarëve të Policisë së Kosovës të cilët ishin në numër më të madh se rëndom. /KosovaPress/",https://kohajone.com/rajoni/serbet-ne-zubin-potok-dalin-dhe-protestojne-kunder-shkaterrimit-te-monumenteve-fetare/,Region,
833,"1 vit nga vrasja e policit në Banjskë, vëllai i Afrim Bunjakut rrëfen për herë të parë telefonatën e fundit","Nesër, më 24 shtator 2024, bëhet një vit nga sulmi në Banjskë të Zveçanit në Kosovë, ku i vrarë mbeti rreshteri policor Afrim Bunjaku. Vëllai i Afrim Bunjaku, Muj Binjaku në një lidhje të drejtpërdrejtë për “Shqipëria Live”, rrëfeu i prekur telefonatën e fundit me të vëllain dhe momentin kur mori vesh se kishte ndërruar jetë. ”Ishte një rast i rëndë, humbëm njeriun më të mirë, por jemi krenar që kishim vëlla Afrimin. Jemi shumë krenar që falë Zotit dhe popullit shqiptar, po na mban shumë. Unë ndodhem aktualisht në Kosovë, edhe familja e vëllait jetojnë në Kosovë”, u shpreh Muj Bunjaku. Po ashtu ai tregon edhe sesi e mori lajmin për vrasjen e të vëllait. ”Ishte mëngjesi i datës 24 shtator, ora 05:30, kur më ka marrë në telefon djali i xhaxhait që jeton në Gjermani dhe më ka thënë që ‘kanë plagosur rëndë Afrimin’. Ishte shumë rast i rëndë. Mirëpo përkrahja ishte shumë e madhe nga shqiptarët kudo, i falënderoj se përkrahja ishte shumë e madhe, nga do anë. Jeta është e vështirë t’i kthehesh normaliteti, është rast i rëndë. Afrimi nuk ishte vetëm i yni, por i të gjithë shqiptarëve. Nesër bëhet 1 vit nga ndarja nga jeta e Afrimit. Do të ketë homazhe në varreza dhe tubim në Prishtinë. Ishalla vjen drejtësia në vend, autorët të dorëzohen para drejtësisë. Kam qenë shumë i lidhur e Afrimin, vetëm një vëlla kam pasur. Telefonata e fundit ka qenë një ditë përpara, kemi qenë shumë të lidhur. E ka marrë në tel i ka thënë ‘mos të zgjova nga gjumi?’. “Jo, jo”, mu përgjigj. I kam thënë që situata s’ka qenë e mirë dhe të ruhet, dhe ka thënë “s’kanë ku shkelin në tokën time, është e imja”. Ishalla qoftë rasti i fundit ky i vëllait tim”.",https://kohajone.com/aktualitet/1-vit-nga-vrasja-e-policit-ne-banjske-vellai-i-afrim-bunjakut-rrefen-per-here-te-pare-telefonaten-e-fundit/,Region,
834,"”Identitet dhe dinjitet”, shqiptarët e Luginës marshojnë sërish kundër diskriminimit","Qindra shqiptarë nga Lugina e Preshevës në jug të Serbisë kanë marshuar të hënën, kundër diskriminimit dhe në kërkim të barazisë dhe të drejtave të shqiptarëve në Serbi. Një nga organizatorët e marshit tha se “nga këtu dërguam porosinë se shqiptarët duan barazi, se barazia padrejtësi nuk bëhet. Kërkesat e shqiptarëve janë të kamotshme, e kamotshme është edhe heshtja e shtetit dhe padrejtësia që po u bën shqiptarëve”. Ajo tha se kërkesat janë kthimi i gjykatës, zbatimi i marrëveshjeve të deritanishme, kthimi e adresave të shqiptarëve në Preshevë, Bujanoc dhe Medvegjë, njohja e diplomave shkollore dhe integrimi i shqiptarëve në organet shtetërore. Serbia e ka mohuar vazhdimisht se shqiptarët në këtë vend janë të diskriminuar. Ata marshuan nëpër qendrën e qytetit të Preshevës pranë institucioneve duke mbajtur pankarta me mbishkrime si: “Stop pasivizmit selektiv”, “Duam libra shqip” dhe “kthema adresën”, si dhe të veshur me fanella me mbishkrimin “Për identitet dhe dinjitet”. Marshi, të cilit i prinë përfaqësuesi i vetëm i shqiptarëve në Parlamentin e Serbisë, Shaip Kamberi dhe kryetarja e Preshevës, Ardita Siani, ndaloi pranë ndërtesës së komunës së Preshevës, ku u këndua himni kombëtar shqiptar. Kjo është protesta e dytë e shqiptarëve të Luginës në dy muajt e fundit, pas asaj në Bujanoc në gusht. Sipas regjistrimit të fundit të popullsisë, shqiptarët janë pakica e katërt më e madhe në Serbi, përkatësisht në këtë shtet jetojnë 61.687 shqiptarë. Përfaqësuesit e Preshevës, Medvegjës dhe Bujanocit – komuna që njihen edhe me termin Lugina e Preshevës – shpesh janë ankuar se diskriminohen nga autoritetet në Serbi. Një problem me të cilin përballet shqiptarët e Luginës së Preshevës është edhe mosnjohja e diplomave universitare të fituara në Kosovë, pavarësisht se Kosova dhe Serbia kanë arritur marrëveshje për këtë në dialogun e ndërmjetësuar nga Bashkimi Evropian. Ato kanë arritur disa herë marrëveshje për njohjen e ndërsjellë të diplomave universitare, ndërsa më 2020 ato e ritheksuan përkushtimin e tyre për njohjen e diplomave dhe certifikatave profesionale, por deri tani nuk janë bërë hapa për zbatimin e tyre. Ndërkohë, në fund të vitit të kaluar, shqiptarët u Luginës u ankuan edhe për një rritje të numrit të çaktivizimit të adresave të tyre nga policia serbe, duke e akuzuar atë se i ka fshirë ato në mënyrë të paligjshme, për t’ua mohuar të drejtat elementare. Problemi i çaktivizimit të adresave është përmendur në raportin e Komisionit Evropian për Serbinë më 2022, në pjesën që ka të bëjë me respektimin e të drejtave të pakicave. Pas protestës së gushtit në Bujanoc, Qeveria e Serbisë, kishte thënë se ajo ishte përpjekje e Qeverisë së Kosovës, të udhëhequr nga Albin Kurti “për të destabilizuar rajonin”. Qeveria serbe i kishte hedhur poshtë akuzat e deputetit Kamberi për diskriminimin e shqiptarëve dhe për përfaqësim të pamjaftueshëm në institucione nuk qëndrojnë. Më 2001 u arrit një marrëveshje e njohur si Marrëveshja e Konçulit për çmilitarizim e Ushtrisë Çlirimtare të Preshevës, Medvegjës dhe Bujanocit (UÇPMB) dhe për integrimin e pakicës shqiptare përmes një procesi demokratik. Në korrik 2013, Qeveria e presidentit Aleksandar Vuçiç e miratoi planin shtatëpikësh, i cili ishte pothuajse i njëjtë si marrëveshjet e mëparshme. Qeveria serbe tha në gusht se ai plan u ndërpre nga deputeti i atëhershëm shqiptar në Kuvendin serb, Riza Halimi, në nëntor të vitit 2013./REL/",https://kohajone.com/aktualitet/identitet-dhe-dinjitet-shqiptaret-e-lugines-marshojne-serish-kunder-diskriminimit/,Region,
835,Vulin kundër SHBA: Boll u përpoqët të qeverisni Serbinë e të mbështesni Kurtin!,"Serbia i kthehet ashpër Shteteve të Bashkuara, pasi Departamenti i Shtetit i bëri thirrje Beogradit dhe Prishtinës të përmbahen nga veprimet e pakoordinuara apo aktet legjislative që janë në kundërshtim me normalizimin e marrëdhënieve. “Serbia nuk ka nga çfarë përmbahet. Do të të ishte mirë që SHBA të përmbahet nga përpjekjet për të qeverisur Serbinë”, ishin fjalët e zv.kryeministrit Aleksandër Vulin. Ai sulmoi gjithashtu Uashingtonin për mbështetjen herë publike dhe herë e fshehtë ndaj Kurtit, siç u shpreh, dhe dhunës së tij kundër serbëve. “Dhe nëse SHBA do të përmbahej nga bombardimi i Serbisë pa pëlqimin e Këshillit të Sigurimit të OKB-së, nuk do të kishte pasuar të ashtuquajturën “Kosovë”, as dëbim të serbëve dhe as destabilitet në rajon”, deklaroi Aleksandër Vulin.",https://kohajone.com/rajoni/vulin-kunder-shba-boll-u-perpoqet-te-qeverisni-serbine-e-te-mbeshtesni-kurtin/,Region,
836,"Serbia shpall Kosovën “zonë në mbrojtje të posaçme”, pra po shkohet në praglufte","Qeveria serbe miratoi së fundmi një vendim që urdhëron masa dhe reagim nga ministritë, për mbrojtje ligjore dhe socialo-ekonomike të serbëve në Kosovë, por edhe të interesave kombëtare të Serbisë. Kryeministri Millosh Vuçeviç u shpreh se vendimi i ekzekutivit ka të bëjë pikërisht me pikat e veprimit që u prezantuan nga Vuçiç, shkruan A2. Këto masa, përfshijnë kthimin e gjendjes para vendimeve të njëanshme të Qeverisë së Kosovës, shpalljen e Kosovës si “zonë nën mbrojtje të posaçme sociale”, përforcimin e mëtejmë i institucioneve serbe në Kosovë dhe që të mos lejohet mbyllja e tyre. Sipas Vuçeviç kërkesa do t’i dërgohet Kuvendit serb për të shpallur të paligjshme të gjitha veprimet që janë në kundërshtim me marrëveshjet ndërmjet palëve negociuese, që nga shpallja e pavarësisë së Kosovës. Kjo do të sjellë luftë, pasi Kosova është shtet i pavarur, ndërkohë që me këto masa Serbia e quan akoma pjesë të Serbisë! E gjithë loja serbe shkon drejt asaj që të aneksojë Mitrovicën siç po bën Rusia me Krimenë dhe Ukrainën. Në një postim në rrjetin Facebook, Ministrja e Jashtme e Kosovës Donika Gërvalla tha se presidenti serb tregoi se nuk ka ndër mend të ndalë instrumentalizimin e serbëve të Kosovës dhe të interesave të tyre, duke i shfrytëzuar për politikë ditore dhe përfitime financiare. Zonja Gërvalla theksoi se ishte presidenti serb ai që kishte urdhëruar largimin e tyre nga vendet e punës dhe bojkotimin e zgjedhjeve lokale. “Duke qenë plotësisht i ndërgjegjshëm që personat, të cilët me urdhër të tij janë përfshirë në vepra penale, krime dhe akte të dhunshme në Kosovë, nuk mund të luajnë tashmë asnjë rol në jetën publike dhe institucionale të Kosovës, po kërkon kthimin në gjendjen e mëparshme, pa treguar madje së paku arsyet e largimit dhe bojkotimit të institucioneve”, shkruante mes tjerash Ministrja Gërvalla. Kryetari i Aleancës për Ardhmërinë e Kosovës, Ramush Haradinaj, shkruante të shtunën se për situatën e rënduar në veri të Kosovës, përgjegjësi kryesor është presidenti serb, që ka sabotuar çdo nismë për vendosjen e normalitetit dhe integrimin e serbëve në institucionet e vendit. Kërkesat e tij “janë veç vazhdimësi e luftës së tij kundër Kosovës”, shkruante zoti Haradinaj, duke nënvizuar ndërkaq se terrenin për këto veprime anti-Kosovë të Serbisë, të mbështetura edhe nga disa qarqe ndërkombëtare, e ka krijuar politika shkurtpamëse e qeverisë së Kryeministrit Albin Kurti. Ajo ka bërë që politika fashiste e Serbisë ndaj Kosovës, të mos duket edhe aq e keqe, shtonte ai më tej. Serbia thotë se synimi i saj është integrimi në Bashkimin Evropian, por ruan lidhje të ngushta me Rusinë dhe Kinën, të cilat mbështesin pretendimet e saj mbin Kosovën, që shpalli pavarësinë në vitin 2008 me mbështetjen e Perëndimit.",https://kohajone.com/rajoni/serbia-shpall-kosoven-zone-ne-mbrojtje-te-posacme-kryeministri-te-zbatohen-masat-e-vucic/,Region,
837,"Serbia vendos shërbimin e detyrueshëm ushtarak, çfarë po përgatit Vuçiç","Presidenti i Serbisë, Aleksandar Vuçiç, tha të shtunën se e ka miratuar rivendosjen e shërbimit të detyrueshëm ushtarak dhe pret që këtë ta bëjnë qeveria dhe parlamenti i vendit ballkanik. Gjatë një ceremonie të diplomimit të oficerëve të rinj të Forcave të Armatosura të Serbisë ai tha se “dua të besoj se të gjithë e kuptojnë sa kemi nevojë për një ushtri të fortë, se sa më shumë armë do të duhet të blejmë, të prodhojmë, sepse nuk është dëshira jonë që të sulmojmë askënd e as që do ta bëjmë, por duam t’i zmbrapsim ata që na kërcënojnë çdo ditë”, tha ai, por pa dhënë ndonjë provë se nga kush kërcënohet Serbia. Shërbimi i detyrueshëm do të zgjaste 75 ditë, tha ai. Serbia pezulloi shërbimin e detyrueshëm ushtarak në vitin 2011 në mes të përpjekjeve për të profesionalizuar forcat e armatosura. Por, vendi tani duket afër rikthimit të shërbimit pas një fushate të gjatë në favor të tij, pavarësisht shqetësimeve se qeveria mund të përballet me vështirësi për të paguar faturën për një rekrutim masiv. Tensionet janë ende të larta në rajonin e Ballkanit që u përball me shpërbërjen e përgjakshme të ish-Jugosllavisë në vitet 1990. Edhe pse zyrtarisht neutrale, ushtria serbe ka mbajtur lidhje të ngushta me Rusinë prej së cilës ka blerë shumicën e armatimeve të saj, duke përfshirë avionë dhe tanke. Në fund të muajit gusht Serbia arriti një marrëveshje me Francën për blerjen e 12 avionëve ushtarakë të tipit Rafale, në atë që u pa si një ndryshim në rrugën e bashkëpunimit të saj me Rusinë në fushën e mbrojtjes. Por, pak pas kësaj marrëveshjeje Beogradi dërgoi në Rusi zëvendësministrin e Serbisë Aleksandar Vulin për të siguruar presidentin rus Vladimir Putin se e vendi ballkanik, që zyrtarisht kërkon anëtarësimin në Bashkimin Evropian, është një aleat i Rusisë, që kurrë nuk do të vendosë sanksione kundër Moskës apo të anëtarësohet në NATO. Tensionet janë të larta rreth Kosovës e cila shpalli pavarësinë në vitin 2008, që kundërshtohet nga Serbia dhe aleatet e saj Rusia dhe Kina. Serbia ka mbajtur gjithashtu marrëdhënie të mira me NATO-n, trupat paqeruajtëse të së cilës janë vendosur në Kosovë që nga viti 1999, kur aleanca ushtarake perëndimore ndërhyri për t’i dhënë fund shtypjes së përgjakshme të shqiptarëve të Kosovës nga Beogradi. Një rajon tjetër i paqëndrueshëm është Bosnja, ku udhëheqësi pro rus Milorad Dodik ka kërcënuar të shpallë të pavarur gjysmën e Bosnjës të kontrolluar nga serbët dhe ta bashkojë atë me Serbinë fqinje./VOA/",https://kohajone.com/bota/serbia-vendos-sherbimin-e-detyrueshem-ushtarak-cfare-po-pergatit-vucic/,Region,
838,"Çfarë do shpallë? Vuçiç: Kosova, fjala më e dashur. Masat që kemi marrë kërkojnë rezistencë","Presidenti serb Aleksandër Vuçiç ka nisur fjalimin e tij shumë të përfolur si të rëndësishëm, për të cilin mediat serbe thanë një ditë më parë se do të shpallë veriun e Kosovës si “tokë të pushtuar”. Lideri serb e nisi fjalën e tij me deklaratën se Serbia në ditët e sotme është në një situatë aspak të lehtë, duke shtuar se Kosova dhe Metohija është fjala më e dashur për çdo serb. “Askush nuk do të jetë i kënaqur kurrë, çfarëdo që të propozonim, të gjithë do të ishin kundër. Ata që thërrasin për armë ditën e parë i thërrasim të mos e rregullojnë shtratin në kazermë, do të thoshin se është e vështirë. Ata që thërrasin për pavarësinë e Kosovës do të thosha se jeni tradhtarë. Masat që kemi marrë nuk janë të lehta, kërkojnë përpjekje, punë, përballje me rezistencë. Shqiptarët panë dritën në fund të tunelit kur filluan goditjet. Ata prisnin momentin e tyre, ne nuk kuptonim gjithçka që po ndodhte në botë dhe për këtë paguam një çmim të lartë. Paguam një çmim tragjik”, tha Vuçiç. Shtatë kërkesat e Serbisë Sipas dokumentit, Serbia kërkon: – shpalljen dhe mbajtjen e “zgjedhjeve lokale të lira dhe demokratike” në veriun e Kosovës, me pjesëmarrjen e misionit të Organizatës për Siguri dhe Bashkëpunim në Evropë (OSBE) dhe me mbikëqyrjen e Bashkimit Evropian. – kthimin e serbëve në Drejtorinë Rajonale të Policisë së Kosovës për veriun dhe kthimin e gjyqtarëve dhe prokurorëve serbë në funksionet e tyre gjyqësore. – tërheqjen e forcave speciale të Policisë së Kosovës nga “bazat dhe pikat e kontrollit të ndërtuara në mënyrë të paligjshme” në veriun e Kosovës. – tërheqjen e Policisë nga të gjitha institucionet “të cilat nga viti 1999 deri në mbylljen e paligjshme në vitin 2024 ofronin shërbime vitale publike dhe administrative për qytetarët”. – formimin e Asociacionit të komunave me shumicë serbe – zbatimin e menjëhershëm të “garancive të Bashkimit Evropian dhe Shteteve të Bashkuara nga 28 dhjetori i vitit 2022, dhe lirimin e menjëhershëm të të gjithë të burgosurve politikë” të arrestuar nga Policia e Kosovës, dhe – kryerjen e pagesave me shërbimeve postare me valutën serbë, dinarë.",https://kohajone.com/aktualitet/cfare-do-shpalle-vucic-kosova-fjala-me-e-dashur-masat-qe-kemi-marre-kerkojne-rezistence/,Region,
839,"Për dinjitet dhe barazi, marshim i shqiptarëve të Preshevës kundër diskriminimit","Kryetarja e Komunës së Preshevës, Ardita Sinani bën thirrje për mbajtjen e një tjetër marshimi-protestë nga shqiptarët e kësaj zone për të ngritur zërin për të drejtat e tyre. Sinani përsëriti edhe njëherë marrëveshjet e shkelura nga ana e Serbisë dhe kërkoi që protestës për dinjitet t’i bashkohen të gjithë shqiptarët. Manifestimi pritet të mbahet më 23 shtator në orën 13:00, nga Stadiumi i Preshevës deri në qendrën e qytetit. ”Të marshojmë, të gjithë bashkë. Kundër diskriminimit, shtypjes dhe shkeljeve që i bëhen shqiptarëve të Luginës së Preshevës. Të marshojmë për barazi dhe drejtësi! Në Gusht ishim në Bujanoc, në Shtator jemi në Preshevë, për të dëshmuar se jemi një. Problemet tona nuk mund të shtyhen më. Aspak më pak se sa na takon, asnjëherë më shumë, por gjithmonë atë që meritojmë! Për ndërprerjen e pasivizimit të adresave, për njohjen e diplomave tona, për vende pune dhe për institucione të hapura për të gjithë. Për zbatimin e Marrëveshjeve të nënshkruara dhe për përmbushjen e detyrimeve të shtetit ndaj shqiptarëve të Luginës së Preshevës. Për Preshevën me Gjykatë, për institucione ku shqiptarët janë të përfaqësuar! Kjo është për të gjithë ne, për dinjitetin dhe identitetin tonë. Dilni dhe marshoni”, shkruan Sinani.",https://kohajone.com/aktualitet/per-dinjitet-dhe-barazi-marshim-i-shqiptareve-te-presheves-kunder-diskriminimit/,Region,
840,BE i bën thirrje Serbisë: Terroristët e Banjskës i dorëzoni në Kosovë,"BE përshëndet ngritjen e aktakuzës për sulmin terrorist të Banjskës. Zëdhënësi Peter Stano tha se Brukseli do të marrë një vendim për pasoja të mundshme vetëm pasi drejtësia e Kosovës të përfundojë të gjitha procedurat dhe të japë verdiktin lidhur me këtë rast. “Ne kemi thënë që shtatorin e vitit të kaluar se ky sulm përbënte një përshkallëzim të qartë dhe të paprecedentë. Dhe se do të ketë pasoja. Pra, kur gjykata në Kosovë të vendosë se kush është fajtor, kush është përgjegjës apo i pafajshëm, atëherë do të jetë koha për të vendosur pasoja. Sigurisht se ne kemi një spektër të gjerë instrumentesh që mund t’i përdorim në konsultim me shtetet anëtare”, u shpreh zëdhënësi i BE, Stano. Një thirrje e ka edhe për Serbinë. ”Pritshmëritë tona janë që Serbia të bashkëpunojë plotësisht në hetimin e këtij sulmi dhe nëse është e nevojshme, të bashkëpunojë edhe t’i ballafaqojë përgjegjësit. Kjo është diçka që ne po ua përcjellim vazhdimisht partnerëve tanë serbë, në çdo rast, edhe kurdo që kjo çështje ngrihet”, shtoi ai. Po ashtu Stano u pyet nëse Banjska ishte një ndër temat e takimit të ambasadorit të BE-së në Beograd me presidentin serb, por që preferoi të mos komentonte. Zëdhënësi vetëm sqaroi se BE-ja i kërkon vazhdimisht Serbisë që të bashkëpunojë në hetime për të bërë drejtësi për këtë sulm.",https://kohajone.com/rajoni/be-i-ben-thirrje-serbise-terroristet-e-banjskes-i-dorezoni-ne-kosove/,Region,
841,"Ambasadori i SHBA-së në Serbi, Christopher Hill: Kërkojmë që sulmuesit e Banjskës të mbahen përgjegjës","Ambasadori amerikan në Serbi, Christopher Hill, tha se sa i përket aktakuzës të ngritur nga autoritetet e Kosovës për sulmin e armatosur në Banjskë, shteti i tij avokon që sulmuesit të mbahen përgjegjës. Ky qëndrim i Shteteve të Bashkuara, sipas tij, është i njohur prej kohësh. Më 11 shtator, Prokuroria Speciale e Kosovës njoftoi për ngritjen e aktakuzës kundër 45 personave, përfshirë edhe ndaj Millan Radoiçiqit, duke i akuzuar për pjesëmarrje në grupin e armatosur që sulmoi Policinë e Kosovës në Banjskë të Zveçanit më 24 shtator 2023. Autoritetet në Kosovë e cilësojnë sulmin si terrorist. Aktakuza ende nuk është bërë publike dhe nuk dihet se kush janë personat e tjerë që janë akuzuar. Një grup i serbëve të armatosur sulmuan Policinë e Kosovës më 24 shtator të vitit të kaluar. Gjatë sulmit u vra polici Afrim Bunjaku, ndërkaq në këmbimet e zjarrit që pasuan u vranë edhe tre sulmues serbë. Millan Radoiçiq, ish-nënkryetar i Listës Serbe – partisë kryesore të serbëve në Kosovë që gëzon mbështetjen e Beogradit – ka marrë përgjegjësinë për sulmin. Ai besohet se gjendet në Serbi. Prokurori i rastit, Naim Abazi, gjatë një konference në Prishtinë nuk e përmendi përfshirjen e mundshme të udhëheqjes së Serbisë në sulm – gjë që, më herët, është potencuar vazhdimisht nga autoritetet e Kosovës, edhe pse ajo vetë e ka mohuar. Sa i përket raporteve mes Kosovës dhe Serbisë, ambasadori Hill tha se të gjitha përpjekjet duhet të përqendrohen në dialog sepse, sipas tij, kjo është mënyra e vetme për të zgjidhur problemet. Hill tha se këtë qëndrim e ka shprehur edhe përfaqësuesi i posaçëm i Bashkimit Evropian për dialogun Kosovë-Serbi, Mirosllav Lajçak, gjatë vizitës që ai zhvilloi në Serbi më 10 shtator. Pas takimit me Hillin dhe Lajçakun, presidenti serb, Aleksandar Vuçiq, tha se ai do të paraqesë kërkesat e Serbisë, për shkak të “sulmeve brutale dhe substanciale ndaj popullsisë serbe në veri të Kosovës”. Ai nuk specifikoi se për çfarë sulmesh bëhej fjalë. Vuçiq tha se në 72 orët e ardhshme ai do t’i adresohet publikut për “ato që bashkësia ndërkombëtare nuk i ka përmbushur, për ato që Serbia kërkon, dhe synon të bëjë”. Mirosllav Lajçak, ndërkaq, ka deklaruar se gjatë takimit, Vuçiq ka ngritur shqetësime të mëdha lidhur me situatën e serbëve në Kosovë. “Theksova se duhet të diskutojmë dhe të gjejmë zgjidhje të dakorduara në dialog”, shkroi në X emisari evropian. Lajçak qëndroi në Beograd, por edhe një më parë edhe në Prishtinë, për të përgatitur rundin e ri të dialogut për normalizimin e raporteve. Pas vizitës në Prishtinë, ai deklaroi se është rënë dakord për një takim në nivel kryenegociatorësh, por nuk dha ndonjë datë për një takim në Bruksel. /REL/",https://kohajone.com/kosova/ambasadori-i-shba-se-ne-serbi-christopher-hill-kerkojme-qe-sulmuesit-e-banjskes-te-mbahen-pergjegjes/,Region,
842,"BE nuk sqaron letrën serbe, por kërkon zbatimin e marrëveshjes Kosovë-Serbi: E do edhe Amerika","Ndërmjetësuesi konfirmoi se letra mohuese serbe është tërhequr, por Bashkimi Europian nuk jep asnjë detaj nëse Serbia ka hequr dorë ose jo nga qëndrimi për mos zbatimin e disa pikave të marrëveshjes së normalizimit me Kosovën. “Nuk do të përsëris atë që Lajçak ka thënë. Mund të nënvizoj se qëndrimi zyrtar i BE-së dhe vendeve anëtare, i përcaktuar dhe në konkluzionet e Këshillit, është se Serbia dhe Kosova janë të detyruara të zbatojnë marrëveshjen e Ohrit, nëse dëshirojnë integrimin. Për ne kjo është përfundimtare dhe dokumenti është detyrues nën ligjin ndërkombëtar për Kosovën dhe Serbinë. Nuk ka nevojë për hapa shtesë për zbatimin e marrëveshjes. Ajo që keni nevojë tani është zbatimi i menjëhershëm dhe ky është një mesazh i përsëritur për Beogradin dhe Prishtinën nga Brukseli, kryeqytetet e vendeve anëtare të BE-së, gjithashtu edhe nga Uashingtoni”, tha Stano. Ai shtoi se pa zbatimin e marrëveshjes së normalizimit dhe aneksit të Ohrit nuk do të ketë anëtarësim për asnjërën nga palët, madje as progres në rrugën e aderimit. Por Serbia e ka bërë të qartë, edhe nga kryeministri Millosh Vuçeviç se nuk ka në plan të zbatojë ujdinë. Madje në parlament tha se qeveria e Beogradit e ka refuzuar atë që e konsideroi plani franko-gjerman. Vitin e kaluar, ish kryeministrja serbe, Ana Brnabiç, dërgoi një letër në Bruksel duke bërë të qartë se vendi i saj refuzonte pikat ku Serbia njihte de facto Kosovën dhe lejonte anëtarësimin në organizata ndërkombëtare.",https://kohajone.com/rajoni/be-nuk-sqaron-letren-serbe-por-kerkon-zbatimin-e-marreveshjes-kosove-serbi-e-do-edhe-amerika/,Region,
843,"Shkëlzen Maliqi: Kurti e Vuçiqi luajnë njësoj, bashkëpunuan për t’i mashtruar diplomatët perëndimorë për tri vjet","Publicisti Shkëlzen Maliqi thotë se kryeministri i Kosovës Albin Kurti po luan lojë të ngjashme me të presidentit serb, Aleksandar Vuçiq. Maliqi tha në një intervistë për revistën javore serbe, Nedeljnik se “politika e e brendshme e tij është katastrofike”. “Albin Kurti erdhi në pushtet duke e akuzuar regjimin e mëparshëm të Thaçit se i ka vjedhur njerëzit dhe më pas është mbajtur nga ambasadat perëndimore si person i shantazhuar nga krimi dhe për rrjedhojë ka pranuar marrëveshje të këqija për Kosovën. Kurti e portretizon veten si një politikan i vendosur dhe parimor që nuk dorëzohet para presioneve të Perëndimit. Loja e tij është e ngjashme me atë të Vuçiqit, populiste. Politika e tij e brendshme është katastrofike. Ai po përpiqet t’i përshtatë të gjithë qeverisjen dhe ligjet me interesat partiake, siç bën Vuçiqi. Kjo ia rrit popullaritetin në mesin e atyre shtresave të shoqërisë që kanë ndjenja hakmarrëse ndaj Beogradit dhe serbëve vendas”, tha Maliqi. Ai tha se Kurti dhe Vuçiqi ishin bashkëpunëtorë të suksesshëm “në pengimin e dialogut” dhe se ata “arritën t’i mashtrojnë diplomatët perëndimorë për tri vjet”. “Edhe pse u sollën si kundërshtarë shumë të zemëruar në dialog, Kurti dhe Vuçiq, megjithatë bashkëpunuan me shumë sukses në pengimin e dialogut, arritën t’i mashtrojnë diplomatët perëndimorë për tri vjet, të cilët u mjaftuan vetëm me pranimin në parim të Marrëveshjeve të Ohrit, pa marrë hapa konkretë drejt normalizimit të përhershëm të marrëdhënieve. Për shkak të kësaj, Kosova tashmë ka një vit që është nën sanksionet e BE-së, pengimin e tij Kurti me shumë mundësi do ta paguajë duke e humbur pushtetin në fillim të vitit të ardhshëm, dhe nuk e di se çfarë do të ndodhë me Vuçiqin, që ndryshe nga Kurti, ende gjen burime për të bërë marrëveshje të mëdha me fuqitë botërore duke mashtruar”, tha Maliqi. Kështu, ai parashikon se sikur Sllobodan Millosheviqi që e nënshkroi kapitullimin më 1999, edhe Vuçiqi do ta nënshkruajë “normalizimin e plotë të marrëdhënieve me Kosovën” dhe do të këndojë për fitore. Maliqi thotë se rajoni nuk mund të përmirësohet derisa të dy kombet ta arrijnë një marrëveshje. Ai tha se “Kurti herë pas here përmend rrezikun e luftës dhe Vuçiq po abuzon me situatën e serbëve në veri të Kosovës të cilët kanë mbetur në vakum institucional”. “Së pari, serbët kanë një presion të madh të brendshëm, madje edhe terror, kur pranuan masat e dakorduara të autoriteteve të Kosovës, për targa etj., shumë prej tyre iu dogjën veturat, ose u sulmuan fizikisht, nëse jo, si Oliver Ivanoviqi, që u likuidua. Frikësimi i tyre është i përhershëm dhe tani vjen deri në atë pikë që vetëm policia e Kosovës duhet t’i mbrojë dhe ndonjëherë nuk dihet se kur në të vërtetë i arrestojnë kriminelët dhe kriminelët e luftës dhe kur këto janë veprime të improvizuara dhe arbitrare. Pa bashkëpunimin e plotë dhe të sinqertë të autoriteteve kosovare dhe serbe, është e pamundur të garantohet siguri dhe prosperitet për serbët e Kosovës”, tha Maliqi. Publicisti thotë se Vuçiqi bëri gabim të madh që i detyroi serbët të largoheshin nga strukturat e sistemit të Kosovës, ku thotë se “ata ishin ende të faktorizuar” dhe “pa ta nuk mund të merreshin vendime në zgjidhjen e çështjeve praktike në terren”. “Ata mbetën në një hapësirë ​​të zbrazët ku garancia e vetme e besueshme është prania e KFOR-it, por është formacion ushtarak dhe jo policor, ndërhyn vetëm në situata jashtëzakonisht të rrezikshme, e cila u keqpërdor nga ekstremistët kur u vendosën barrikada. Serbët e Kosovës janë pothuajse në të njëjtën pozitë si ne shqiptarët në vitet nëntëdhjetë kur Millosheviqi imponoi sistemin e aparteidit, vetëm policia dhe grupet paramilitare serbe ishin në terren dhe ne ishim të mbrojtur nga misionet e huaja diplomatike”, tha Maliqi. Ai thotë se “diçka tjetër e komplikon këtë situatë”. “Për shkak të krizës së madhe dhe angazhimit perëndimor kundër agresionit rus kundër Ukrainës, KFOR-i nuk ka kapacitete të mjaftueshme për të dislokuar forca shtesë për ta kontrolluar Kosovën, kështu që policia e Kosovës lejohet ta ruajë rendin themelor. Albin Kurti e luan budallain kur e llogarit si të drejtë sovrane të Republikës së Kosovës, ndaj mburret me guxim para opinionit të Kosovës se pas njëzet vitesh sundim të dyfishtë dhe kontroll de facto të veriut nga Beogradi, ai u çlirua. Gabim edhe më i madh ishte dërgimi budallallëk dhe i pasuksesshëm i një grupi terrorist në veri të Kosovës. Ky është atuti i tij më i madh parazgjedhor te votuesit naivë, të cilët shohin se aktualisht në terren është vetëm policia e Kosovës. Një marrëzi edhe më e madhe, katastrofike ishte aksioni terrorist në Banjskë, të cilin e udhëhoqi ish-nënkryetari i Listës Serbe, Milan Radoiçiq, me qëllim të dukshëm për të provokuar një rebelim të armatosur të serbëve në veri, duke llogaritur në mënyrë naive se kjo do ta hapte çështjen e delimitimit territorial, pasi Veriu ndoshta do të vihej nën komandën e KFOR-it, nën mandatin fillestar të bazuar në Rezolutën 1244 të OKB-së nga viti 1999”, tha Maliqi. / Express/",https://kohajone.com/rajoni/shkelzen-maliqi-kurti-e-vuciqi-luajne-njesoj-bashkepunuan-per-ti-mashtruar-diplomatet-perendimore-per-tri-vjet/,Region,
844,Janusz Bugajski: Beogradi bllokon hyrjen në BE për Ballkanin Perëndimor,"Në fushatën e saj për të ushtruar dominimin serb në Ballkanin Perëndimor, qeveria Vuçiç po bllokon përparimin e rajonit drejt anëtarësimit në Bashkimin Evropian. Beogradi llogarit se anëtarësimi në BE për çdo shtet fqinj do të zvogëlojë ndikimin e tij, do të rrisë pabarazitë ekonomike me një Serbi të ndenjur dhe do të rrisë rolin e vendeve që luftojnë ndikimin rus në Evropë. Objektivat kryesore të Beogradit në fushatën e tij kundër anëtarësimit janë Bosnje-Hercegovina dhe Mali i Zi. Në të njëjtën kohë, Kosova është vazhdimisht nën presion për të provokuar qeverinë e saj, për të ndezur mosmarrëveshje me zyrtarët e BE-së dhe për të thyer shtetin në mënyrë që të mos mund të kualifikohet për hyrjen në BE në të ardhmen. Në Bosnje, entiteti serb nuk është thjesht një shkallë për të mbledhur një Serbi më të madhe, por është gjithashtu një mjet për të minuar qeverinë qendrore në Sarajevë dhe për të penguar shtetin nga ndjekja e ambicieve të saj për BE. Republika Srpska mirëpret fondet e BE-së për ta mbajtur atë në këmbë, por nuk do ta lejojë Bosnjën të arrijë të gjitha kriteret për anëtarësim. Edhe pse Bosnja ka qenë kandidate për hyrje në BE që nga viti 2022 dhe Brukseli ka rënë dakord në parim për hapjen e bisedimeve të anëtarësimit, jo të gjitha kushtet e vendosura nga Komisioni i BE-së janë përmbushur. Duhet pritur vonesa të mëtejshme pasi përfaqësuesit e RS dhe bashkëpunëtorët e tyre nacionalistë kroatë mund të bllokojnë reformat e nevojshme ose të krijojnë polemika të reja për të vonuar procesin. Beogradi dhe Banja Luka kanë arritur në përfundimin se hyrja e Bosnjës në BE do të mposhtte objektivin e tyre për të ndarë plotësisht shtetin. Beogradi është gjithashtu i vendosur të mbajë Malin e Zi jashtë BE-së, veçanërisht pasi vendi është tani kandidati kryesor rajonal për pranim. Qeveria e koalicionit në Podgoricë përmban nacionalistë serbë, të cilët kanë frikë se pavarësia e Malit të Zi do të forcohet përmes hyrjes në BE dhe ekonomia e tij do të rritet përmes financimit më të gjerë të BE-së dhe investimeve të huaja. Kjo do të minonte narrativën se lidhjet e ngushta me Serbinë dhe Rusinë i sjellin dobi Malit të Zi. Ndër taktikat për të penguar përparimin e Malit të Zi në BE, parlamenti i vendit, në maj, miratoi një rezolutë për gjenocidin që barazonte kampet e përqendrimit gjerman dhe kroat të Luftës së Dytë Botërore. Ky veprim zemëroi qeverinë kroate. Zagrebi pretendoi se qëllimi nuk ishte për të nderuar viktimat apo për të nxitur pajtimin, por për të fituar pikë politike për partitë serbe në Mal të Zi. Rezoluta u propozua nga Andrija Mandiq, kryetar i Kuvendit dhe lider i partisë Demokracia e Re Serbe, e cila mban lidhje të ngushta me Vuçiqin. Miratimi i rezolutës ishte kusht për vazhdimin e mbështetjes serbe për qeverinë e koalicionit. Beogradi llogarit se lëvizje të tilla provokuese nga Podgorica do ta bindin Zagrebin të bllokojë rrugën e Malit të Zi drejt BE-së. Rezoluta u hartua gjithashtu për të minimizuar ose kontekstualizuar gjenocidin e Srebrenicës dhe në këtë mënyrë të dëmtojë marrëdhëniet me komunitetin boshnjak. Kjo mund të nxisë tensionet rajonale me Kroacinë dhe Bosnjën nga të cilat vetëm Serbia do të përfitojë. Provokime të tjera nga partitë serbe mund të priten në muajt e ardhshëm për të penguar procesin e hyrjes së Malit të Zi në BE. Vetë Serbia nuk ka perspektivë realiste për anëtarësim në BE, veçanërisht për shkak të mohimit të pavarësisë së Kosovës dhe pozicionit të saj pozitiv ndaj regjimit të Putinit. Në të vërtetë, Beogradi vazhdon të skualifikohet duke kultivuar lidhje më të ngushta sigurie dhe ekonomike me Moskën. Gjatë një takimi të fundit me Putinin në Vladivostok, zëvendëskryeministri i Serbisë Aleksandar Vulin pohoi se Serbia nën Vuçiq nuk do të vendosë kurrë sanksione ekonomike ndaj Rusisë, ajo kurrë nuk do të bëhet anëtare e NATO-s dhe nuk do të lejojë kurrë që të ketë veprime “anti-ruse”, kryer nga territori i saj. Në përkthim, kjo do të thotë se Beogradi do të lejojë përmbysjen, korrupsionin dhe ofensivën e informacionit të Kremlinit nga Serbia kundër fqinjëve të saj. Vulin madje tregoi nënshtrimin e tij ndaj Putinit duke pretenduar se Serbia nuk do të ekzistonte pa Rusinë. Zyrtarët e BE-së e kanë bërë të qartë se lidhjet intime të Serbisë me Rusinë janë të papajtueshme me vlerat e Bashkimit dhe me procesin e anëtarësimit për vendet kandidate. Në veçanti, lavdërimi i vrullshëm i Vulinit për një regjim gjenocidal zmbraps anëtarët e BE-së që përballen me kërcënimet e Moskës në baza ditore, si Polonia dhe tre shtetet baltike. Ndërsa Vuçiq mbetet në pushtet, Serbia nuk do të pranohet për anëtarësim në Union. Prandaj, Beogradi është i vendosur të parandalojë anëtarësimin në BE të fqinjëve që pretendon se janë pjesë e Serbisë dhe si rrjedhim një komponent i “botës ruse”.",https://kohajone.com/rajoni/janusz-bugajski-beogradi-bllokon-hyrjen-ne-be-per-ballkanin-perendimor/,Region,
845,"Bllokohet rruga në Merdar, një grupim serbësh mblidhet në…","Këtë të premte, rruga në afërsi të pikëkalimit kufitar mes Serbisë dhe Kosovës, Merdar, është bllokuar në pjesën serbe. Dy automjete, një me një flamur serb në dritaren e pasagjerit, dhe disa persona pranë tyre shihen të vendosur në mes të rrugës që çon në pikën kufitare drejt Kosovës. Policia e Kosovës është duke kryer në vazhdimësi detyrat e saj në pikën kufitare në Jarinje, ndërkohë që serbët kanë paralajmëruar bllokimin e kësaj pike kufitare, sipas asaj që raportojnë mediat në Kosovë. Një numër i vogël serbësh janë mbledhur 500 metra në largësi nga pika kufitare në pjesën e territorit të Serbisë, të cilët po qëndrojnë në një kafene aty pranë. Policia e Kosovës ka udhëzuar qytetarët e saj që të mos e kalojnë kufirin drejt Serbisë.",https://kohajone.com/rajoni/bllokohet-rruga-ne-merdar-nje-grupim-serbesh-mblidhet-ne/,Region,
846,"REL: Edhe nëse ka dialog, s’ka pritje për rezultat","Këmbëngulja e Bashkimit Evropian mund të çojë në një rund të ri të bisedimeve mes Kosovës dhe Serbisë, në kuadër të dialogut për normalizimin e marrëdhënieve, por analistët e çështjeve politike, Arton Demhasaj dhe Dushan Janjiq, dyshojnë se ai do të sillte ndonjë rezultat pozitiv. Përfaqësuesi i posaçëm i Bashkimit Evropian në dialogun Kosovë-Serbi, Mirosllav Lajçak, la të kuptohet se këtë javë mund të vizitojë Prishtinën për, siç tha, përgatitjen e rundit të ri të bisedimeve në nivel kryenegociatorësh. Radio Evropa e Lirë pyeti Qeverinë e Kosovës rreth këtij paralajmërimi dhe marrjes së ndonjë ftese nga BE-ja për ndonjë takim eventual, por, deri në publikimin e këtij artikulli, ajo nuk u përgjigj. Kryenegociatorët e Kosovës dhe Serbisë, Besnik Bislimi dhe Petar Petkoviq, u takuan për herë të fundit në fillim të korrikut, por pa ndonjë rezultat. Demhasaj, nga organizata joqeveritare “Çohu” në Prishtinë, thotë se insistimi i BE-së për një rund të ri të dialogut Kosovë-Serbi do të jetë i pafrytshëm, derisa palët ta shmangin zbatimin e Marrëveshjes drejt normalizimit të marrëdhënieve. E njohur si Marrëveshja e Ohrit, ajo është arritur para më shumë se një viti, por asnjë pikë e saj nuk është zbatuar dhe për këtë palët fajësojnë vazhdimisht njëra-tjetrën. Për më tepër, shton Demhasaj, Kosova ka caktuar 9 shkurtin e vitit të ardhshëm si datë për mbajtjen e zgjedhjeve të rregullta parlamentare dhe sipas tij vendi është tashmë në para-fushatë zgjedhore. “Është naive të presësh – sidomos në rastin e Kosovës – që mund të ketë ndonjë lëvizje, në kohën kur Kosova është para zgjedhjeve të rregullta parlamentare. Bashkimi Evropian mund të insistojë që të ketë takim. Mbase edhe mund të ndodhë takimi, por rezultati i takimit ka për të qenë zero”, thotë ai për Radion Evropa e Lirë. Demhasaj, një pjesë të përgjegjësisë e hedh edhe te Bashkimi Evropian si ndërmjetësues i dialogut. Sipas tij, BE-ja duhet ta ndryshojë qasjen në këtë proces. “Derisa nuk e ndryshon – pra të caktojë afate kohore për palët që t’i kryejnë obligimet që i marrin nga marrëveshjet që i arrijnë, të marrë masa ndëshkuese ndaj palës që nuk i kryen obligimet – mendoj se kështu kemi për të vazhduar ndoshta edhe me vite”, thotë Demhasaj. Qëndrim të ngjashëm ka edhe Janjiq nga Forumi për Marrëdhënie Etnike në Beograd. Ai thotë se BE-ja, në këtë fazë, mund t’ia dalë t’i ulë bashkë Bislimin e Petkoviqin, por jo udhëheqësit politikë – kryeministrin e Kosovës, Albin Kurtin, dhe presidentin e Serbisë, Aleksandar Vuçiq. Dy të fundit janë takuar për herë të fundit në shtator të vitit 2023. Një përpjekje e mëvonshme për takim ka dështuar, për shkak të, siç është thënë, disa kushteve që ka nxjerrë Kurti atëkohë, e që Vuçiq nuk i ka pranuar. Por, Janjiq thotë se as në rastin e takimit të kryenegociatorëve, ai nuk pret ndonjë rezultat pozitiv. “Nuk besoj. Çfarë mund të merren vesh ata? A mund ta thotë haptas [zëdhënësi i BE-së, Peter] Stano se dinë se institucionet paralele janë jolegale? Nuk mundet, sepse kanë marrë pjesë në atë turbullim të opinionit, por edhe të Vuçiqit, se do të ketë Asociacion të komunave me shumicë serbe. Pse nuk u bisedua për arsimin? Nuk është temë fare. Ata dëshirojnë tash të flasin për objektet e zaptuara dhe për atë se a do ta kalojë dikush urën?”, thotë Janjiq për Radion Evropa e Lirë. Nga fundi i javës së kaluar, çështja e institucioneve paralele serbe në Kosovë është aktualizuar sërish, pasi autoritetet e Kosovës kanë mbyllur pesë të tilla në pjesën veriore të vendit. Banorët serbë të zonës, prej vitesh, kanë marrë shërbime të ndryshme në to dhe mbyllja e tyre ka shkaktuar reagim të ashpër të bashkësisë ndërkombëtare kundër Kosovës. Kjo përkundër faktit se për shuarjen e këtyre strukturave ka një marrëveshje që është arritur në Bruksel qysh në vitin 2013, por zbatimi i saj ka ngecur. Bashkësia ndërkombëtare, megjithatë, kërkon që të gjitha çështjet që lidhen me situatën në veri, të trajtohen në kuadër të dialogut për normalizimin e marrëdhënieve. Ngjashëm ka kërkuar të trajtohet edhe çështja e hapjes së urës së Ibrit për qarkullimin e makinave, gjë të cilën Qeveria e Kosovës ka paralajmëruar se do ta bëjë. Janjiq thotë, po ashtu, se qasja e Bashkimit Evropian në ndërmjetësimin e dialogut Kosovë-Serbi është krejtësisht burokratike dhe pa “shkop ose karotë”, përkatësisht pa dënim e shpërblim. Sipas tij, BE-ja, por edhe vendet e QUINT-it – SHBA-ja, Gjermania, Franca, Italia dhe Britania e Madhe – duhet ta mbështesin esencën e dialogut, duke zgjidhur çështjet më të rëndësishme, të cilat do të çonin natyrshëm drejt normalizimit të qëndrueshëm të raporteve. “E këto [çështje] janë: sukcesioni – pra, çfarë do të ndodhë me pronën, zgjidhja e statusit të serbëve si pjesë e statusit të Kosovës, si dhe pjesa e tretë që ka të bëjë me gjërat fundamentale, pra, ekonomia, përfitimet etj. Siguria duhet të vijë në mënyrë të natyrshme përmes komunikimit NATO-Kosovë dhe NATO-Serbi”, thotë Janjiq. Bashkimi Evropian gjatë gjithë kohës këmbëngul se të gjitha marrëveshjet e arritura në kuadër të dialogut për normalizimin e marrëdhënieve, i cili ka nisur qysh në vitin 2011, duhet të zbatohen. Marrëveshje të tilla janë me dhjetëra, por shumë pak janë zbatuar. Presidentja e Kosovës, Vjosa Osmani, tha në një forum të sigurisë në fundjavë, se Kosova nuk ka trajtim të barabartë në dialogun me Serbinë. REL-i kërkoi koment për këto pretendime nga zëdhënësi i BE-së, Peter Stano, por nuk mori. E, BE-ja thotë se rruga e Kosovës dhe Serbisë drejt integrimit evropian varet nga normalizimi i marrëdhënieve. Kosova ka aplikuar për anëtarësim në BE në fund të vitit 2022, por nuk ka marrë përgjigje. Serbia i ka nisur negociatat për anëtarësim në bllok në fillim të vitit 2014, por grupin e fundit të kapitujve e ka hapur në dhjetor të vitit 2021. Ngecja e Serbisë në proces ka ndodhur kryesisht për shkak të mospërputhjes me politikën e jashtme të BE-së, e sidomos për shkak të mosvendosjes së sanksioneve kundër Rusisë pas pushtimit të Ukrainës. /REL/",https://kohajone.com/kosova/rel-edhe-nese-ka-dialog-ska-pritje-per-rezultat/,Region,
847,"Mali i Zi, partitë pro-serbe në qeveri kërkojnë ndryshimin e Kushtetutës","Partitë pro-serbe dhe pro-ruse kanë shtuar kërkesat për ndryshimin dhe plotësimin e Kushtetutës së Malit të Zi, posaçërisht tek nenet që kanë të bëjnë me identitetin, siç janë gjuha dhe simbolet shtetërore. Në anën tjetër përfaqësuesit e opozitës malazeze vlerësojnë se këto kërkesa janë në vazhdën e ideologjisë së “botës serbe” dhe në shërbim të politikës nacionaliste të Beogradit. Partitë politike pro-ruse dhe pro-serbe, të cilat në korrik u përfshinë në qeverinë e riorganizuar malazeze, këto ditë po përsërisin kërkesën për ndryshimin dhe plotësimin e Kushtetutës së Malit të Zi. Ky ndryshim, sipas tyre, duhet të bëhet me plotësimin e dispozitave që ndryshojnë statusin e gjuhës serbe dhe të disa simboleve shtetërore në Malin e Zi. Kryetari i parlamentit. Andrija Mandiç tha se “pas daljes së rezultateve të regjistrimit të popullësisë do të këmbëngulim që të ketë një ndryshim në Kushtetutë ku gjuha serbe të barazohet me gjuhën malazeze”. Partitë pro-ruse dhe pro-serbe besojnë se rezultati i regjistrimit do të tregojë se gjuha serbe përfaqësohet nga shumica e popullsisë në Malin e Zi, ku sipas tyre, “gjuha serbe duhet të jetë gjuhë zyrtare dhe jo si më parë gjuhë në përdorim zyrtar”. Megjithatë, në dhjetor të vitit të kaluar në Mal të Zi është bërë regjistrimi i popullsisë, rezultatet e të cilit ende nuk janë shpallur. Në këtë kuadër opozita malazeze kundërshton ashpër propozimin për ndryshimin dhe plotësimin e kushtetutës, posaçërisht në pjesët që ka të bëjnë me çështjet identitare. Përfaqësuesit e Partisë Demokratike të Socialistëve të ish-presidentit Milo Gjukanoviç pretendojnë se “kërkesat e partive pro-serbe në Mal të Zi janë në vazhdën e ideologjisë së ‘botës serbe’ që ka për qëllim konfrontimin me shtetet fqinje në rajon”. Kryetari i kësaj partie Danijel Zhivkoviç tha se “është tejet e ulët dhe antishtetërore veprimet e partive pro-serbe, të cilat vazhdojnë ti përshtaten politikës nacionaliste dhe shoviniste të Beogradit”. Megjithatë opozita vlerëson se metoda e ndryshimit të Kushtetutës së Malit të Zi është shumë komplekse dhe kërkon një nivel të lartë pëlqimi nga qytetarët dhe parlamenti. Për të ndryshuar pjesën e Kushtetutës që i referohet gjuhës dhe simboleve shtetërore, si flamuri dhe himni kombëtar, është e nevojshme mbështetja e dy të tretave nga deputetët. Sidoqoftë, kërkesat janë ritheksuar në 4 vjetorin e fitores së partive pro-serbe dhe aleatëve të tyre ndaj pushtetit më se 30 vjeçar të partisë së ish presidentit Milo Gjukanoviç. Kjo shumicë solli krizës politike dhe institucionale dhe që nga dhjetori vitit 2021 Mali i Zi nuk ka pasur një përparim të dukshëm me BE-në, për shkak të ngecjeve në reformat e nevojshme për procesin e anëtarësimit. Mali i Zi, një vend kandidat për anëtarësim në Bashkimin Evropian, u bë pjesë e NATO-s në vitin 2017, mes kundërshtimit të Rusisë dhe pakënaqësisë së Beogradit. VOA",https://kohajone.com/aktualitet/mali-i-zi-partite-pro-serbe-ne-qeveri-kerkojne-ndryshimin-e-kushtetutes/,Region,
848,"Mali i Zi, “lider” në Bashkimit Evropian për kontrabandën e cigareve","Më shumë se 20 për qind e cigareve ilegale të konfiskuara vitin e kaluar në kufijtë e Bashkimit Evropian, e kishin prejardhjen nga Mali i Zi, bëri të ditur Zyra Evropiane kundër Mashtrimit (OLAF). Nga 333 milionë cigaret e konfiskuara, për më shumë se 60 milionë, Mali i Zi ishte shënuar si “vend i origjinës”. Kjo nënkupton katër herë më shumë se vitin paraprak, kur u konfiskuan 15 milionë, sipas raporteve vjetore të OLAF-it. Po sipas OLAF-it, Mali i Zi ishte në vendin e tretë sa i përket konfiskimit të cigareve ilegale në vitin 2023 – pas Turqisë dhe Emirateve të Bashkuara Arabe. Përse Mali i Zi, i cili është vend anëtar i NATO-s dhe kandidat serioz për anëtarësim në BE, nuk arrin ta parandalojë kontrabandën e cigareve? Ines Mërdoviq, nga Aksioni për Drejtësi Sociale në këtë vend, thotë se mungon vullneti politik. “Kam frikë se mafia e duhanit ka treguar forcë të konsiderueshme në raport me shtetin e Malit të Zi”, thotë ajo për Radion Evropa e Lirë. Kontrabanda me cigare në Mal të Zi është e pranishme për më shumë se tri dekada. Filloi me vendosjen e sanksioneve ndërkombëtare ndaj Jugosllavisë, në fillim të viteve ‘90, kur Partia Demokratike e Socialistëve (DPS) e Millo Gjukanoviqit ishte në pushtet. Autoritetet e atëhershme, si dhe vetë Gjukanoviq, thoshin se bëhet fjalë për një punë tranzitore, por, sipas kritikëve, ishte kontrabandë shtetërore drejt Italisë dhe vendeve të tjera evropiane. Ata pretendonin se kontrabanda bëhej përmes Detit Adriatik me anije të shpejta. Më 1999, hetime për kontrabandën e cigareve nga Mali i Zi në Itali bëri edhe drejtësia e Barit – qytet në jug të Italisë, i cili lidhet me rrugën më të shkurtër detare me Portin e Tivarit. Hetimet përfshinë 15 shtetas italianë dhe malazezë – në mesin e tyre edhe Gjukanoviq, i cili atëkohë ishte kryeministër. Dhjetë vjet më vonë, Prokuroria italiane për luftën kundër krimit të organizuar i tërhoqi akuzat kundër Gjukanoviqit, për shkak të imunitetit diplomatik. Nga akuzat u liruan edhe shtetasit e tjerë malazezë. Më 2020, DPS-ja humbi pushtetin pas tri dekadash. Askush nga Qeveria e deriatëhershme nuk u dënua për organizim apo lidhje me kontrabandën e cigareve, edhe pse Qeveria e re paralajmëronte se do t’i ekspozonte të gjitha lidhjet mes mafies dhe asaj partie. Edhe Bashkimi Evropian ka shprehur vazhdimisht shqetësimin për kontrabandimin e cigareve përmes Malit të Zi, duke e cilësuar Portin e Tivarit si “platformë për kontrabandimin e produkteve të falsifikuara, së bashku me ato të prodhuara ligjërisht, në BE”. Në Portin e Tivarit gjendet e ashtuquajtura Zonë e Lirë, e cila është një zonë e përjashtuar nga territori doganor i një vendi, ku kryhen një sërë aktivitetesh ekonomike, si prodhim, magazinim apo shërbime transporti. Zona e Lirë në Portin e Tivarit, prej vitesh, është cilësuar si vend i kontrabandës së cigareve, përmasat e të cilit janë vënë në dukje më shprehimisht nga zyrtarët britanikë. Vetëm përmes Portit të Tivarit, çdo vit, kontrabandohen mbi dy miliardë cigare, që arrijnë në tregjet evropiane, ka deklaruar në mars të vitit 2022 ambasadorja e atëhershme britanike në Mal të Zi, Karen Maddox. Sipas saj, vlerësimet kanë treguar se kontrabanda e cigareve u kushton ekonomive të Ballkanit Perëndimor më shumë se 300 milionë euro të ardhura të humbura në vit. Në vitin 2022, në Zonën e Lirë u ndalua ruajtja e cigareve. Pas një konfiskimi të madh të cigareve në Zonën e Lirë, në maj të atij viti, kryeministri i atëhershëm i Malit të Zi, Dritan Abazoviq, tha se kontrabanda e cigareve në këtë vend është klinikisht e vdekur. Duke i përmendur gjetjet e OLAF-it për vitin 2023, Mërdoviq thotë se “kontrabanda e cigareve jo vetëm që nuk ka vdekur klinikisht, por nuk ka asnjë periudhë në të cilën ka qenë e vdekur klinikisht”. “Faktet janë të pashmangshme”, sipas saj. Në Ambasadën britanike në Mal të Zi shprehin, po ashtu, shqetësim për gjetjet e fundit të OLAF-it. Në një deklaratë dhënë Radios Evropa e Lirë thuhet se ambasada “është e shqetësuar në lidhje me rishfaqjen e mundshme të kontrabandës së duhanit në Mal të Zi”. “Kjo nënvizon nevojën urgjente për të gjithë aktorët, përfshirë Qeverinë e Malit të Zi, autoritetet e zbatimit të ligjit dhe partnerët ndërkombëtarë, që t’i trajtojnë të gjitha dobësitë që i shfrytëzojnë grupet e organizuara kriminale”, thuhet në deklaratë. Në ambasadë besojnë se vetëm një qasje sistematike mund t’i zbusë “këto incidente të përsëritura të sigurisë” në Portin e Tivarit. “Andaj, ne i bëjmë thirrje Qeverisë që ta ketë prioritet miratimin e Ligjit të ri për Zonat e Lira në muajt në vazhdim, si dhe t’i shqyrtojë iniciativat për rritjen e pranisë së doganierëve dhe të policëve në Portin e Tivarit”, thuhet në deklaratë. Po sipas saj, Qeveria britanike bashkëpunon me Malin e Zi për të luftuar kontrabandën e cigareve, duke përfshirë sigurimin e pajisjeve dhe trajnimeve për zyrtarët në porte, aeroporte dhe kufij. Në raportin e fundit, Komisioni Evropian përmendi ndalimin e magazinimit të produkteve të duhanit në Zonën e Lirë të Portit të Tivarit. Sipas raportit, “kjo ka çuar në konfiskimin e një numri të paprecedentë cigaresh, që pronarët e tyre i kanë lënë në magazina”. Megjithatë, thuhet se sasi të mëdha cigaresh janë zhdukur nga magazinat, përpara hyrjes në fuqi të ndalimit. Në Bruksel kanë vlerësuar se në Portin e Tivarit ka ende rreth 1.500 tonë cigare, që presin të asgjësohen. Një asgjësim në vitin 2022 ka përfunduar me arrestimin e drejtorit të atëhershëm të Drejtorisë së të Hyrave dhe Doganave në Mal të Zi, Rade Millosheviq. Atëkohë, në praninë e kamerave pranë fabrikës Javorak në Nikshiq, është asgjësuar një pjesë e cigareve, ndërsa një kamion i ngarkuar me pako në vlerë prej një milion eurosh, të cilat po ashtu është dashur të asgjësohen, “ka dalë nga rruga”. Një ekip i posaçëm i policisë e ka gjetur atë një ditë më vonë në mes të Podgoricës dhe Nikshiqit. Ndërkohë, disa persona janë arrestuar, përfshirë Millosheviqin. Deri më sot nuk ka asnjë epilog për këtë rast. Në raportin për vitin 2023, BE-ja e ka kritikuar Malin e Zi për mungesën e vendimeve përfundimtare në rastet e kontrabandës së cigareve. Gjykata e Lartë në Podgoricë nuk iu përgjigj pyetjeve të Radios Evropa e Lirë për numrin e vendimeve për kontrabandën e cigareve. As Prokuroria Speciale e Shtetit nuk tregoi se sa aktakuza janë ngritur. Por, të dhënat e disponueshme në ueb-faqen e Prokurorisë tregojnë se këtë vit janë ngritur së paku tri aktakuza lidhur me kontrabandën e cigareve. Në dy prej këtyre rasteve janë të përfshirë ish-drejtorë të policisë malazeze. Në janar të këtij viti është ngritur një aktakuzë kundër 15 personave, përfshirë Vesellin Veloviqin, ish-drejtor i policisë dhe më vonë këshilltar i Gjukanoviqit gjatë mandatit të tij presidencial. Ai është identifikuar si anëtar i një grupi të organizuar kriminal, i krijuar në vitin 2018, me qëllim kontrabandimin e cigareve nga Zona e Lirë e Portit të Tivarit dhe pastrimin e parave. Veloviq, i cili është arrestuar në korrik të vitit 2023, akuzohet për shpërdorim të pozitës së tij, duke u komunikuar kontrabandistëve informacione të policisë nëpërmjet komunikimit të koduar. Ai e ka mohuar fajësinë dhe është liruar për t’u mbrojtur nga arresti shtëpiak. Aktakuzë është ngritur edhe kundër ish-drejtorit tjetër të policisë, Sllavko Stojanoviq – po ashtu për keqpërdorim të detyrës zyrtare. Stojanoviq është arrestuar në nëntor të vitit të kaluar. Në aktakuzë thuhet se ai, pasi ka marrë vesh se kamioni i shokut të tij me cigare është ndaluar në Podgoricë pa dokumentacionin e nevojshëm, ka urdhëruar policinë që ta lirojë atë. Në maj të vitit 2021, Prokuroria Speciale e Shtetit të Malit të Zi ka njoftuar se ka iniciuar disa procedura penale për kontrabandë me cigare dhe se shuma e shmangies së taksave, akcizave dhe detyrimeve doganore në ato raste arrin në mbi 70 milionë euro. Rezultati i këtyre procedurave nuk dihet. Për Mërdoviqin, problemi është te gjykatat. Sipas saj, është vështirë të pritet që të ketë gjykime të formës së prerë, marrë parasysh gjendjen e gjyqësorit, të cilën e vlerëson si “të kalbur”. “Nuk është reale të presim gjykime në një të ardhme të parashikueshme. Edhe nëse i kemi, kam frikë se nuk do të jenë aq të rrepta sa ta parandalojnë kontrabandën në të ardhmen”, thotë Mërdoviq. Mërdoviq thotë se zgjidhja qëndron në procesin e vetingut, jo vetëm në gjyqësor, por edhe në shërbimet doganore dhe policore. Vetingu është një proces, i cili përfshin kontrollin e pasurisë së gjyqtarëve, prokurorëve dhe familjarëve të tyre, lidhjen e mundshme të tyre me krimin, si dhe vlerësimin e kualifikimeve të tyre profesionale. “Pa veting, thjesht, nuk do të kemi rezultate që kërkohen nga Bashkimi Evropian”, thotë Mërdoviq. Ajo shton se ka procese gjyqësore në fushën e krimit të organizuar dhe të korrupsionit, të cilat shtyhen shumë herë. “Gjithçka në këtë vend duket se i shmanget drejtësisë”, thotë ajo. E pyetur se si të zgjidhet problemi, Mërdoviq thotë se “vullneti politik është një nga parakushtet kryesore, sepse mekanizmat ekzistojnë”. Aktualisht, nuk dihet se sa cigare gjenden në Zonën e Lirë të Portit të Tivarit. As pas një jave, Qeveria e Malit të Zi nuk u është përgjigjur pyetjeve të Radios Evropa e Lirë nëse Trupi i saj Koordinues për Inventarizimin e Mallrave të Konfiskuara në Zonën e Lirë të Portit të Tivarit, ka bërë inventarizimin e cigareve të konfiskuara dhe ka propozuar ndonjë masë për asgjësimin e tyre. Këtë trup e kryeson kryeministri i Malit të Zi, Millojko Spajiq. Shërbimi i Qeverisë ia ka përcjellë pyetjet e Radios Evropa e Lirë zëvendëskryeministrit Momo Koprivica, i cili nuk ka kthyer përgjigje. Në seancën e parë të muajit mars të këtij viti, Trupi Koordinues është zotuar se procedura e inventarizimit dhe asgjësimit të mallrave në Zonën e Lirë do të jetë sa më transparente. Në atë seancë është thënë se Qeveria e Malit të Zi ka vullnet të fortë për ta eliminuar deri në fund kontrabandën. Përgatiti: Valona Tela / Radio Evropa e Lirë",https://kohajone.com/aktualitet/mali-i-zi-lider-ne-be-per-kontrabanden-e-cigareve/,Region,
849,"Lajçak: S’ka vullnet politik për zbatimin e Marrëveshjes së Ohrit, përparimi i saj varet pas zgjedhjeve në Kosovë","I dërguari i Bashkimit Evropian për dialogun Kosovë-Serbi, Miroslav Lajçak, ka thënë se marrëveshja për normalizim e arritur vitin e kaluar në Ohër, nuk është implementuar ende. Ai këtë deklaratë e bëri në Forumin GLOBSEC në Pragë, derisa shtoi se megjithëse marrëveshja është arritur dhe është një hap përpara në procesin e normalizimit, nuk është bërë asgjë për ta implementuar atë. “Mendoj se kemi arritur të bëjmë gjënë më të mirë të mundshme që është marrëveshja për rrugën drejt normalizimit e cila u miratua vitin e kaluar në Ohër, por asnjëherë nuk është zbatuar realisht ose akoma më keq zbatimi nuk ka filluar ende. Dua të citoj presidentin Macron i cili ditë më parë në Beograd tha se rruga është e hapur dhe rruga quhet Marrëveshja e Ohrit. Ajo që mungon është vullneti politik dhe përgatitja e dy shoqërive për të avancuar në këtë rrugë”, tha Lajçak. Diplomati sllovak tutje theksoi se është e nevojshme që të dy shoqëritë të jenë të gatshme dhe të angazhuara për të vazhduar me implementimin e marrëveshjes. Lajçak madje u shpreh skeptikë se implementimi i kësaj marrëveshje do të ndodh para zgjedhjeve parlamentare që do të mbahen në shkurt të vitit 2025 në Kosovë. “Do të ishte naive të pritej një përparim i dukshëm në implementimin e marrëveshjes para këtyre zgjedhjeve.” Megjithatë, ai ka theksuar rëndësinë e ndjekjes së progresit të rëndësishëm në implementimin e marrëveshjes menjëherë pas zgjedhjeve. “Ne duhet të sigurojmë që pas zgjedhjeve të shohim përparim të dukshëm në implementimin e marrëveshjes,” tha Lajçak. /Telegrafi/",https://kohajone.com/aktualitet/lajcak-ska-vullnet-politik-per-zbatimin-e-marreveshjes-se-ohrit-perparimi-i-saj-varet-pas-zgjedhjeve-ne-kosove/,Region,
850,Radion Evropa e Lirë: Çfarë i sjellin Serbisë avionët francezë “Rafale”?,"Një ndryshim strategjik me rëndësi historike dhe një tregues i frymës evropiane – kështu e përshkroi presidenti i Francës, Emmanuel Macron, marrëveshjen me Serbinë për blerjen e avionëve luftarakë francezë. Me marrëveshjen me Francën për blerjen e 12 avionëve “Rafale”, Serbia, për herë të parë, do të ketë avionë perëndimorë për aviacionin e saj ushtarak. Për ish-ministrin serb të Mbrojtjes, Dragan Shutanovac, ky është një sinjal se ky vend dëshiron të standardizohet me NATO-n sa i përket aviacionit ushtarak. “Kjo është një pikë kthese për aviacionin tonë, si dhe një pikë kthese politike. Është, padyshim, mirë politikisht e edhe më mirë ushtarakisht”, thotë Shutanovac.
Serbia bashkëpunon me vendet anëtare të NATO-s përmes programit të Partneritetit për Paqe që nga viti 2006, por zyrtarët në Beograd këmbëngulin se vendi është ushtarakisht neutral. Kur Ministria e Mbrojtjes e Serbisë njoftoi në muajin prill për negociatat me Francën për blerjen e avionëve “Rafale”, ajo tha se kjo nuk nënkupton ndryshim të orientimit ushtarak të vendit. Shutanovac thotë se që nga fundi i viteve 1950 – kur në kohën e Josip Broz Titos, Shtetet e Bashkuara të Amerikës dërguan një numër të caktuar avionësh luftarakë amerikanë – ish-Jugosllavia dhe më vonë Serbia zgjodhën kryesisht armë nga Lindja. “Nuk ishte vetëm çështja e mbrojtjes së vendit, por, në njëfarë mënyre, edhe një sinjal politik, në të cilin gjendej praktikisht Jugosllavia në atë kohë, e më vonë edhe Serbia”, thotë Shutanovac për Radion Evropa e Lirë. Viteve të fundit, Serbia u përball vazhdimisht me kritika nga Brukseli dhe Uashingtoni, për shkak të blerjes së armëve dhe pajisjeve ushtarake nga Rusia dhe Kina. Sipas Ministrisë serbe të Mbrojtjes, ky vend, viteve të fundit, siguroi avionë modernë, sisteme raketore dhe elektronike, radarë dhe mjete luftarake nga vende të ndryshme, si: Rusia, Kina, Shtetet e Bashkuara, Spanja dhe Franca. Blerje me vlerë gati tri miliardë euro
Blerja e 12 avionëve francezë dhe e mallrave dhe shërbimeve shoqëruese kap vlerën e 2.7 miliardë eurove. Sipas presidentit serb, Aleksandar Vuçiq, kjo është ndarja më e madhe e parave nga buxheti ushtarak i Serbisë.
Shutanovac, i cili është udhëheqës i Këshillit joqeveritar për Politika Strategjike në Beograd, beson se blerja e avionëve “Rafale” nuk është e diskutueshme, sepse Serbia “do të mbetej së shpejti pa aviacion luftarak, nëse blerja e avionëve të rinj nuk do të fillonte në kohën e duhur”. Për të, vendimi për blerjen e këtyre avionëve është sa politik, aq edhe mbrojtës. “Politik, sepse Franca, kohët e fundit, ka treguar një mirëkuptim shumë më të madh për Serbinë dhe interesat e saj. Nga ana tjetër, ata avionë janë të tillë që do të garantojnë sigurinë e qiellit mbi Serbi, në dekadat e ardhshme”, thotë Shutanovac. “Nëse Serbia nuk do të kishte avionë të tillë në perspektivë, do të ekzistonte mundësia që qiejt tanë të mbroheshin nga dikush tjetër”, shton ai. Sipas prodhuesit, avionët “Rafale” mund të kryejnë sulme ajër-tokë, si dhe sulme ajër-ajër dhe përgjime gjatë të njëjtit fluturim. Në ueb-faqen e prodhuesit thuhet, gjithashtu, se avionët “Rafale” mund të fluturojnë pa u vënë re në hapësirën ajrore të armikut.
Serbia dhe Franca kanë të zhvilluar bashkëpunimin në fushën e mbrojtjes. Nga kompanitë franceze, “Airbus Serbia” bleu helikopterë me vlerë 105 milionë euro, dy avionë transportues C-295 me një çmim prej 66 milionë eurosh, plus 15 milionë euro për pajisje dhe trajnim të pilotëve, si dhe 18 sisteme kundërajrore “Mistral” me 50 raketa. Garanci se nuk do të përfundojë në “duart ruse”
Në një konferencë të përbashkët për shtyp, këtë javë në Beograd, Macron dhe Vuçiq theksuan se marrëveshja për avionët “Rafale” vjen me garancitë se teknologjia e mbrojtjes perëndimore, nuk do të përfundojë në duart ruse. “Të jeni të sigurt se ne bëmë gjithçka ashtu siç duhet, si me vendet e tjera që kemi bërë. Ka garanci dhe kam besim se ajo që e kemi vendosur, do të mbetet ashtu”, tha Macron. Vuçiq tha se “për asgjë në botë, nuk do të ofronte transferim të teknologjisë”. Serbia, që nga viti 2016, bleu në mënyrë intensive pajisje ushtarake dhe armë nga Rusia. Prej se Rusia nisi pushtimin në shkallë të plotë të Ukrainës në shkurt të vitit 2022, ajo nuk bëri ndonjë kontratë të re për prokurimin e armëve, ndërsa disa nga dërgesat e mëparshme nuk i mbërritën, për shkak të luftës në Ukrainë. Megjithatë, në shkurt, në Ditën e Shtetësisë, ajo shfaqi sistemin anti-dron për pengim elektronik, “Repelent”, nga Rusia, i blerë për nevojat e ushtrisë. Atë sistem e prezantoi Vuçiq, i cili nuk specifikoi se kur është importuar, por tha se Serbia “e ka paguar shumë kohë më parë”.
Serbia nuk iu bashkua sanksioneve të vendosura ndaj Rusisë nga Bashkimi Evropian dhe vendet e tjera perëndimore, për shkak të pushtimit të Ukrainës. Por, në të njëjtën kohë, ajo e dënon vazhdimisht agresionin rus dhe dërgon ndihma humanitare në Ukrainë. Një “dëshirë e vogël” për t’u distancuar nga Moska dhe për t’u afruar me BE-në
Para Serbisë, avionë “Rafale” bleu Kroacia, e cila ndau rreth një miliard euro për 12 avionë të përdorur. Nga vendet e tjera në afërsi të Serbisë, “Rafale” ka edhe Greqia. Vuçiq e falënderoi Macronin dhe tha “se jemi të lumtur që bëhemi pjesë e klubit ‘Rafale’”. Fakti që Serbia po bëhet pjesë e klubit “Rafale” për ish-ambasadorin serb në Francë, Radomir Dikliq, është një lëvizje që shpreh “dëshirën e vogël të presidentit Vuçiq për t’u distancuar pak nga Rusia dhe për t’u afruar me Perëndimin”. “Në anën tjetër, kjo i përshtatet shumë Francës, jo vetëm ekonomikisht, por edhe politikisht, sepse tani po pozicionohet si një vend që ka ndikim të madh në Serbi”, thotë Dikliq për Radion Evropa e Lirë. I pyetur se përse e konsideron si një dëshirë të vogël, Dikliq thotë se “Vuçiq nuk e formulon kurrë plotësisht qëndrimin e tij politik”. “Ai gjithmonë lë një hapësirë boshe, ku mund të kthehet më vonë, për t’u ulur shpejt nga një karrige në tjetrën”, thotë Dikliq.
Vuçiq përsërit vazhdimisht se angazhimi strategjik i Serbisë është anëtarësimi në BE, por, gjithashtu, thekson se Serbia nuk do të heqë dorë nga lidhjet e saj të ngushta me Rusinë dhe Kinën, si dhe me Shtetet e Bashkuara të Amerikës. Në vitet para pushtimit rus të Ukrainës, Vuçiq mbajti lidhje të ngushta edhe me presidentin rus, Vladimir Putin. Serbia i nisi negociatat për anëtarësim në BE në fillim të vitit 2014. Megjithatë, grupin e fundit të kapitujve e hapi në dhjetor të vitit 2021, para luftës në Ukrainë. Ngecja në proces ndodh kryesisht për shkak të mospërputhjes me politikën e jashtme të BE-së, e sidomos për shkak të mosvendosjes së sanksioneve kundër Rusisë. Përgatiti: Valona Tela
REL",https://kohajone.com/rajoni/radion-evropa-e-lire-cfare-i-sjellin-serbise-avionet-franceze-rafale/,Region,
851,"DW: Tridhjetë vjet pas luftës, mbi 11.000 të pagjetur akoma në hapësirat e ish-Jugosllavisë","Tridhjetë vjet pas luftës, Bosnjë-Hercegovina po kërkon më shumë se shtatë mijë të pagjetur. Në nivel të rajonit ky numër është 11 mijë.
Bosnjë-Hercegovina, Kosova, Serbia, Kroaciadhe Mali i Zi janë në kërkim të 11.000 personave të pagjetur, të cilët janë zhdukur në kohën e konflikteve të përgjakshme në ish-Jugosllavi në 30 vitet e fundit. Nga ky numër, 7.600 persona kërkohen në Bosnjë-Hercegovinë, ku kërkimi vazhdon edhe gati tre dekada pas luftës. Shumica e personave nga zona e Hercegovinës Lindore që janë ende në kërkim janë nga Nevesinja. Aljonka Xheletoviq ka më shumë se 30 vjet në kërkim të vëllait të saj. Ai u zhduk më 15 qershor 1992. Megjithëse ajo mblodhi vetë provat për vite të tëra dhe ia dorëzoi Prokurorisë së B-H-së, nuk ka asnjë përparim.
“Nuk e kam të qartë si person, si motër, që ende nuk po arrij ta varros si duhet”, thotë mes lotësh Aljonka, duke sqaruar se gjatë hetimeve ka gjetur prova edhe në vendin e ngjarjes, ka gjetur edhe emrat e personave që e morën. Dhimbje e papërshkrueshme
“Ai u kap i gjallë. Sipas të gjitha konventave, ai duhej të ishte shkëmbyer si rob lufte. Ne e dimë se kush e vrau. Por trupi i tij, duke qenë se është objekt i krimit, është fshehur”, thotë Aljonka, e cila thotë se tetë vite më parë ka dorëzuar të gjitha provat në Prokurorinë e Bosnje-Hercegovinës, por se çështja është në sirtar dhe se askush nuk dëshiron të nisë një hetim.
“Është e pamundur të përshkruash dhimbjen e këtyre 30 viteve të fundit, jo vetëm timen, por edhe të gjithë atyre që janë në kërkim të njerëzve të tyre të dashur”, thotë Aljonka.
Bashkëbiseduesit tanë, pavarësisht se cilit grup etnik i përkasin dhe pavarësisht se ku i kërkojnë trupat e të afërmve të tyre, në ditën ndërkombëtare të personave të pagjetur paralajmërojnë edhe një herë se politika është fajtori kryesor që procesi i kërkimit të personave të pagjetur në të gjithë rajonin nuk ka përfunduar. Ky proces ka ngecuar në veçanti në vitet e fundit. Edhe pse tani ekziston një bashkëpunim rajonal në kuadër të të cilit së fundi u shkëmbyen mbetje mortore ndërmjet B-H dhe Serbisë në pikën kufitare të Raçës, në praktikë zbardhet një numër shumë i vogël i rasteve.
“Po të kishte vullnet politik, do të ishte zgjidhur shumë kohë më parë. Por politikanët e përdorin këtë edhe për interesat e tyre personale, duke mos lejuar që një kapitull i tmerrshëm i historisë sonë të përfundojë dhe të vazhdojmë përpara”, tha për DW Semina Alekiq, kryetarja e Shoqatës së Familjeve të Personave të Zhdukur në B-H, duke kujtuar se kujtuar se ky vend ka një ligj për personat e pagjetur, por që nuk zbatohet në praktikë.
“Dihet saktësisht se cila ishte përgjegjësia komanduese, ndaj 100 apo 200 persona nuk mund të zhduken dhe të mos di askush se çfarë ka ndodhur. Vrasjet ishin sistematike për të cilat dihet se kush i ka bërë. Pra, të gjithë dinë gjithçka por vetëm heshtin”, thotë Alekiq, duke përmendur si shembull pozitiv krijimin e një liste rajonale prej 11.000 personash që kërkohen. Bashkëpunimi rajonal
Kjo listë pamundëson deri diku manipulimet dhe abuzimet e autoriteteve me shifrat. Por, mungesa e informacionit për vendndodhjet e e personave të pagjetur dhe pengesat politike, ende e kufizojnë manovrën dhe kërkimin e tyre nga të gjitha anët.
Instituti për Persona të Zhdukur të Bosnjë-Hercegovinës thotë se bashkëpunimi ndërmjet vendeve të rajonit është i mirë dhe se në këtë kuadër zbatohen edhe marrëveshjet e bashkëpunimit. Një nga arritjet e mëdha është edhe formimi i Grupit për Persona të Zhdukur, në kuadër të të cilit böhet edhe bashkëpunimi rajonal për të njëjtat çështje dhe aktivitete.
“Kjo ka rezultuar me krijimin e një databaze rajonale për persoant e zhdukur, me analizat e mbetjeve të paidentifikuara në morgje, shkëmbimin e të dhënave dhe informacionive, si dhe me përfshirjen e familjeve në procesin e kërkimit të të zhdukurve dhe organizimin e përkujtimeve të përbashkëta”, thotë zëdhënësja e Institutit Emza Fazliq.
Situata është pak a shumë e njëjtë edhe për vendet e tjera të rajonit, kur bëhet fjalë për përsonat e pagjetur. Politika është frena kryesore e të gjitha proceseve. Sipas të dhënave të Komisionit Ndërkombëtar për Persona të Zhdukur, që nga viti 1999 në Kosovë janë zhdukur 4500 persona. Rreth 1600 janë ende të pagjetur. Pala kosovare po kërkon hapjen e arkivave nga Serbia sipas marrëveshjes së nënshkruar vitin e kaluar ndërmjet Beogradit dhe Prishtinës, sipas së cilës palët angazhohen të lejojnë qasjen në të gjitha dokumentet, përfshirë ato të shënuara si konfidenciale.
Duhet të gjejmë mekanizmin e duhur që do të fillonte procesin e kërkimit të të zhdukurve, sepse mekanizmi aktual nuk po jep rezultate të mira, thotë Natasha Shqepanoviq nga Shoqata e Familjeve “Kosmetski stradalnici”, duke kujtuar se procesi i zbardhjes së fatit të personave të pagjetur nga lufta e Kosovës është ndalur.
“Pengesat dhe manipulimet janë të ndryshme dhe një nga shkaqet kryesore është politika, pra mungesa e vullnetit politik. Dhe kjo nuk është politikë, ka të bëjë me njerëzit, me familjet që kërkojnë të dashurit e tyre. Një detyrë e kom plikuar është prapa nesh, kam frikë se nuk kemi shumë kohë”, thotë Shçepanoviq.
“Politika nuk dëshiron t’i zgjidhë gjërat sepse dikush prej tyre duhet të përgjigjet për krimet që janë bërë”, ka deklaruar për DW Bajram Çerkinaj nga Mitrovica, i cili është në kërkim të djalit të tij që nga viti 1999.
Qendra për Personat e Zhdukur në Kosovë organizoi ditë më parë një tryezë të rrumbullakët në Prishtinë, ku familjet nga të dyja palët edhe një herë apeluan që të gjithë të angazhohen seriozisht për zgjidhjen e problemit të personave të pagjetur.
“Për një periudhë të gjatë prej 25 vitesh, familjet nuk e ndjejnë se qeveritë në Beograd dhe Prishtinë mendojnë se ne jemi njerëz dhe se presim njerëzit tanë. Ne presim një politikë të pavarur. Të dashurit tanë duhet të kthehen në familjet tona. Ne po kërkojmë nga të gjitha institucionet në Kosovë, Serbi dhe komunitetin ndërkombëtar që të na qetësojnë zemrat sa më shpejt të jetë e mundur”, tha Çerkinaj.
Procesi i identifikimit të viktimave përfundon kur personi identifikohet me metodën e ADN-së, por edhe kur ai identifikim konfirmohet nga familjarët. Vetëm atëherë viktimat që janë identifikuar hiqen nga lista e personave të kërkuar. Në Bosnjë-Hercegovinë ka rreth 2800 raste apo mbetje viktimash në 12 morgje ku është bërë ADN-ja, por nuk ka patur asnjë përputhje me mostrat e gjakut të familjarëve të personave të zhdukur.
“Mendova se dhimbja ime për vëllain tim ishte më e madhja, por kur dëgjova historinë e një gruaje, më duhet të them se, mjerisht, ka fate edhe më të vështira. Kështu edhe krijohet një mirëkuptim më i madh, duke dëgjuar njëri-tjetrin dhe duke kuptuar se dhimbja është universale. Në këtë mënyrë mund të luftojmë së bashku”, përfundon Aljonka Xheletoviq.
DW/ Dragan Maksimovic",https://kohajone.com/rajoni/dw-tridhjete-vjet-pas-luftes-mbi-11-000-te-pagjetur-akoma-ne-hapesirat-e-ish-jugosllavise/,Region,
852,Policia serbe vret një person të lidhur me sulmin e qershorit para ambasadës izraelite në Beograd,"Ministri i Brendshëm serb, Ivica Daçiç, tha të dielën se një person është vrarë nga policia serbe në një fshat të komunës së Novi Pazarit, të banuar me shumicë myslimane boshnjake. Sipas tij, i vrari i lidhur me personin që u vra në muajin qershor para ambasadës izraelite në Beograd, pasi qëlloi me shigjetë dhe plagosi një pjesëtar të xhandarmerisë serbe. Ministri serb tha se burri nuk pranoi të dorëzohej dhe qëlloi me armë në drejtim të policisë në fshatin Hotkovo të shtunën vonë. “Pjesëtarët e Njësisë së Posaçme Antiterroriste e neutralizuan atë”, u tha ministri Daçiç medieve serbe. Policia tha se i vrari ishte shpallur person në kërkim për shkak të lidhjeve me burrin që u vra nga policia në Beograd me 29 qershor, pasi qëlloi një oficer policie në qafë me shigjetë para ambasadës izraelite. Sulmuesi që mbeti i vrarë, u identifikua si Milosh Zhujoviç, një serb 25 vjeçar i konvertuar në islam. Burri që u vra të shtunën, të cilin autoritetet e identifikuan si Senad Ramoviç, “ishte në arrati që nga sulmi i qershorit”, tha ministri i Brendshëm serb. Mediat lokale e përshkruajnë të vrarin si ndjekës të një linje të ashpër të besimit islam. Senad Ramoviç, ishte plagosur dhe arrestuar në muajin prill të vitit 2007 si pjesë e një grupi që u përfshi në një konflikt të armatosur me policinë në fshatin Tërnavë afër Novi Pazarit. Në atë sulm ishte vrarë një pjesëtar i grupit dhe ishte plagosur një oficer policie. Katërmbëdhjetë pjesëtarë të grupit u arrestuan dhe 12 prej tyre u dënuan në vitin 2009 nga një gjykatë në Beograd me gjithsej 60 vjet heqje lirie, për planifikim të veprimeve terroriste dhe për vrasjen e politikanit boshnjak Muamer Zukorliç, i cili shërbente si kryetari i Bashkësisë Islame të Serbisë. Senad Ramoviç ishte dënuar me 13 vjet e gjysmë heqje lirie.
Zëri i Amerikës",https://kohajone.com/aktualitet/policia-serbe-vret-nje-person-te-lidhur-me-sulmin-e-qershorit-para-ambasades-izraelite-ne-beograd/,Region,
853,Trenat nazistë mbajnë gjallë një minierë qymyri në Bosnje,"Në periferi të minierës së qymyrit Sikulje të Bosnjës, punëtorët shkuan për të parë pasi vërejtën një të huaj duke i fotografuar trenat e minierës.
“Doli se ai ishte një gjerman dhe xhaxhai i tij kishte drejtuar një nga këto lokomotiva në frontin rus gjatë Luftës së Dytë Botërore”, tha Hasan Blekoviq, një menaxher i lartë në minierë.
Tetëdhjetë vjet pas daljes nga fabrikat gjermane, pesë lokomotiva të luftës, Kriegsloks, ende operojnë në minierën Sikulje pranë Tuzlës, një rajon ku sistemi hekurudhor u ndërtua për të ndihmuar pushtimin.
Pas pushtimit të Bashkimit Sovjetik në vitin 1941, logjistika e luftës e Gjermanisë naziste u bllokua. Kolonat e automjeteve ngecën te një ndalesë në rrugë vjeshtës dhe lokomotivat e prodhimit gjerman ngrinë në dimrin e ashpër që pasoi.
“Lufta nuk mund të humbet për shkak të problemeve të transportit, ajo duhet zgjidhur”, i kërkoi Adolf Hitler kreut të armatimeve dhe municioneve për nazistët, Albert Speer.
Në vitin 1942, udhëheqja naziste shtyu përpara një prodhim më të madh lokomotivash të tilla që mund t’u rezistonin kushteve të vështira ruse dhe për furnizime të shpejta në frontin lindor.
Trenat Kriegslok mund të prodhoheshin shpejt, por i mbanin komponentët jetikë të izoluar nga i ftohti, duke përfshirë ekuipazhin e tij, i cili mund të mbyllej brenda një kabine.
Mijëra Kriegslok që u prodhuan, u bënë nga të burgosurit e luftës sovjetike.
Rreth 300 nga trenat e prodhuar nga nazistët u përdorën në pushtimin e Jugosllavisë, me më shumë se gjysmën të mbetur në vend mes kaosit gjatë tërheqjes së gjermanëve.
Shumë prej trenave u hodhën si hekurishte, të tjerë përfunduan në muze, por për industrinë e kritikuar të qymyrit në Bosnjë, trenat janë bërë një pjesë jetike e operimit.
Minierat e qymyrit të Bosnjës janë goditur rëndë nga reduktimet e subvencioneve shtetërore dhe premtimi i vendit për të mbyllur industrinë e qymyrit deri në vitin 2050, në përputhje me kërkesat e anëtarësimit në Bashkimin Evropian.
Pesë vjet më parë, rreth 4.000 njerëz punonin në kompaninë minerare Kreka, asetet e së cilës përfshijnë minierën e Sikuljes.
Sot kompania ka vetëm 1700 të punësuar dhe menaxherët e minierës thonë se çdo qindarkë e shpenzimeve po llogaritet me kujdes.
“Trenat na kushtojnë vetëm rreth 500 euro çdo muaj për të funksionuar”, thotë Blekoviq, drejtor i mirëmbajtjes në minierën e Sikuljes për Kriegsloks.
Kostoja relativisht e vogël operative për lokomotivë është për vajin lubrifikues dhe disa furnizime të tjera dytësore. Karburanti, praktikisht është pa pagesë.
Kriegsloks ishin projektuar për të punuar me qymyr kafe, një lëndë djegëse e thërrmuar dhe me cilësi të ulët. Me minierën Sikulje e vendosur në rezerva të mëdha qymyrguri, furnizimi i trenave me karburant praktikisht është i pakufizuar.
Miralem Oderoviq ka 20 vjet që drejton trenat e prodhimit gjerman, një punë që e ka bërë i ati para tij. Punëtori thotë se e do punën, por tregon djegiet në njërën këmbë nga avulli që ndonjëherë shpërthen në kabinë.
Drejtimi i trenave unik shoqërohet me disa rreziqe të papritura, thotë Oderoviq.
Pas krizës financiare të vitit 2008, ai tha, “djemtë do të hidheshin në tren ndërsa ne po lëviznim dhe do të fillonin të vidhnin qymyrin nga tenderi”.
Linjiti i vjedhur, ose shitej, ose përdorej nga hajdutët për të ngrohur shtëpitë e tyre gjatë krizës ekonomike. Shoferi pa njërin që ra dhe humbi krahun nën rrotat e trenit.
Punëtorët e mirëmbajtjes thonë se tani për tani janë në gjendje t’i prodhojnë vetë pjesët e tyre të ndërrimit për trenat, por lëvizja me to është më e kufizuar.
“Përderisa ta kemi këtë punëtori që funksionon, ne mund t’i mbajmë trenat në gjendje për të punuar”, tha Hasan Blekoviq për të ardhmen e Kriegsloks.
“Por, ne kemi nevojë për mekanikë të aftësuar për t’i mirëmbajtur lokomotivat. Duhen rreth 10 vjet për të trajnuar dikë dhe brezi i ri thjesht nuk duket i interesuar për këtë punë,” shtoi ai.
Amos Chapple
Foto:Amos Chapple (RFE/RL)
(Përgatiti: Syzanë Paçarizi)",https://kohajone.com/kuriozitete/trenat-naziste-mbajne-gjalle-nje-miniere-qymyri-ne-bosnje/,Region,
854,"Një herë në vit në Gorë: Kur vij këtu, e puth derën","Rajoni i Gorës në komunën e Dragashit është gati se i zbrazur gjatë vitit, por në verë, numri i banorëve shtohet me ardhjen e atyre që jetojnë jashtë vendit. Në veçanti, viteve të fundit janë boshatisur fshatrat ku shumicë është komuniteti goran. Megjithatë, shumë prej tyre kanë ardhur edhe këtë vit në vendlindje. Për të moshuarit kthimi është emocional.",https://kohajone.com/rajoni/nje-here-ne-vit-ne-gore-kur-vij-ketu-e-puth-deren/,Region,
855,"Serbët kundër litiumit, policia largon protestuesit prej dy stacioneve hekurudhore në Beograd","Rreth orës 5:30 të mëngjësit të së dielës, forcat policore të Serbisë i kanë larguar protestuesit që kanë bllokuar dy stacione hekurudhore në qendër të Beogradit, qysh prej mbrëmjes së 10 gushtit. Ata i kanë bllokuar stacionet hekurudhore “Beograd qendër – Prokop” dhe “Novi Beograd”, pasi kanë mbajtur një protestë në qendër të kryeqytetit serb, kundër planeve për mihje të minierës së litiumit. Një protestues i ka thënë agjencisë së lajmeve Beta, se gjatë intervenimit, zyrtarët policorë kanë përdorur mburoja për t’i larguar protestuesit prej stacionit policor “Beograd qendër – Prokop”. Ministria e Punëve të Brendshme ka thënë se “në përputhje me ligjet e Serbisë dhe fuqitë ligjore”, është rikthyer trafiku hekurudhor. Mes tjerash, është bërë e ditur se policia ka nisur proces penal kundër të gjithë pjesëmarrësve, për pengim të trafikut publik ndërkombëtar dhe rrezik të sigurisë së qytetarëve. Në protestën e 10 gushtit, protestuesit fillimisht kanë nisur marshin në qendër dhe më pas janë nisur drejt urës Gazella. Atje janë ndarë në dy grupe dhe janë nisur drejt stacioneve hekurudhore.
Mijëra persona mbledhur në protestën e organizuar prej Aleancës së Organizatave për Ambientin e Serbisë, pasi Qeveria nuk e ka përmbushur kërkesën e protestuesve për të miratuar një ligj brenda 40 ditësh, që ndalon mihjen e litiumit dhe hapjen e minierave në luginën e lumit Jadar, në perëndim të Serbisë, prej kompanisë Rio Tinto. Aktivisti dhe njëri prej organizatorëve të protestës, Zllatko Kokanoviq, ka thënë më 10 gusht se bllokadat do të zgjasin derisa të miratohet kërkesa për një ligj që ndalon eksploatimin e borit dhe litiumit. Sipas tij, bllokadat do të organizohen në tri deri në pesë pika tjera, nëpër qytete të ndryshme në Serbi. Pas protestës së 10 gushtit, Rio Tinto ka vlerësuar se “është duke u kryer fushatë intensive e dezinformimit kundër projektit Jadar, përmes së cilës po përhapen lajme të rreme dhe pretendime të pavërteta, kinse projekti do të ketë ndikim shkatërrues në ambient dhe në shëndetin e njerëzve”.
Presidenti serb, Aleksandar Vuçiq dhe zyrtarë tjerë të lartë kanë thënë se synimi kryesor i protestës është “rrëzimi i Qeverisë”. Vuçiq ka folur vazhdimisht me tone pozitive për projektin “Jadar”, dhe ka thënë se miniera e litiumit duhet të nisë punën më 2026, nëse “ofrohen garanci që nuk do të rrezikohet ambienti dhe jeta e njerëzve”. Më 6 gusht, ministri serb i Shëndetësisë, Zoran Lonçar, e ka prezantuar një ekip të ekspertëve shëndetësorë, të cilët, sipas tij, do të vlerësojnë ndikimin e minierës së litiumit te shëndeti i njerëzve. Disa ekspertë vendorë dhe të huaj vlerësojnë se procesi i eksploatimit të litiumit përcillet me pasoja në ambient, si dhe me ndotje të ujit dhe tokës.
REL",https://kohajone.com/rajoni/serbet-kunder-litiumit-policia-largon-protestuesit-prej-dy-stacioneve-hekurudhore-ne-beograd/,Region,
856,Presidentja Osmani: Alka e Sinjit një ngjarje që nderon rezistencën heroike të ushtarëve kroatë,"Presidentja e Kosovës, Vjosa Osmani, bashkë me krerët shtetërorë të Kroacisë, mori pjesë në një ngjarje të rëndësishme për popullin kroat.
Osmani ka falënderuar presidentin Zoran Milanoviq për ftesën për t’iu bashkuar miqve kroatë në manifestimin Alka e Sinjit këtë vit.
“Në prani të mijëra qytetarëve kroatë dhe bashkë me liderë shtetëror të Kroacisë dhe Bosnje e Hercegovinës, shënuam Sinjska Alka, një nga ngjarjet më të rëndësishme për popullin kroat, që nderon rezistencën heroike të ushtarëve kroatë, nëpërmjet një sërë aktivitetesh kulturore”, ka shkruar Osmani, transmeton Telegrafi.
Ndryshe, Osmani ka mbërritur në Sinj të Kroacisë me helikopterin “Black Hawk”, ku mori pjesë në manifestimin tradicional Alka e Sinjit, i cili organizohet nën patronazhin e Presidentit kroat.
Osmani më pastaj ka shëtitur në Sinj në shoqërinë e presidentit kroat Zoran Milanoviq.",https://kohajone.com/aktualitet/presidentja-osmani-alka-e-sinjit-nje-ngjarje-qe-nderon-rezistencen-heroike-te-ushtareve-kroate/,Region,
857,"E ftuar nga presidenti kroat, Osmani arrin në Sinj me helikopterin “Black Hawk”","Presidentja e Kosovës, Vjosa Osmani, ka mbërritur në Sinj të Kroacisë me helikopterin “Black Hawk”, ku do të marrë pjesë në manifestimin tradicional Alka e Sinjit, i cili organizohet nën patronazhin e Presidentit kroat.
Osmani më pastaj ka shëtitur në Sinj në shoqërinë e presidentit kroat Zoran Milanoviq.
“Presidentja e Kosovës Vjosa Osmani vjen në Alka e Sinjit me ftesë të presidentit Milanoviq, nën patronazhin e të cilit, si edhe vitet e kaluara, mbahet ky manifestim. Ardhja e Osmanit në Sinj është dakorduar më herët me kryesinë e Kalorësisës së Shoqërisë së Alkarve, e cila vitet e fundit është përpjekur të ndërkombëtarizojë këtë ngjarje tradicionale kalorësiake në Sinj dhe do ta promovojë jashtë kufijve të Kroacisë”, njoftoi më herët zyra e presidentit, transmeton Index.hr. “Gjatë qëndrimit në Sinj, presidenti Milanoviq dhe presidenti Osmani do të vizitojnë ekspozitën “Vanja Radaush dhe Stipe Sikirica – dialog mes mësuesve dhe nxënësve” nën drejtimin profesional të kuratores së ekspozitës Ana Zhanko dhe drejtoreshës së Galerisë Sikirica Dragana Modriq. Me këtë rast ata do të vizitojnë edhe Muzeun e Alka e Sinjit nën udhëheqjen e ekspertit të menaxherit dhe kuratorit Boris Filipoviq Grçiq”, njoftoi në atë kohë Zyra e Presidentit, përcjell Telegrafi. Në manifestimin Alka e Sinjit presidentja Osmani po qëndron bashkë me bashkëshortin e saj Prindon Sadriu. /Telegrafi/",https://kohajone.com/aktualitet/e-ftuar-nga-presidenti-kroat-osmani-arrin-ne-sinj-me-helikopterin-black-hawk/,Region,
858,Marrëdhëniet mes Malit të Zi dhe Kroacisë nga shpërbërja e Jugosllavisë deri sot,"Javën e kaluar, Kroacia shpalli persona non grata dy zyrtarë të lartë malazezë dhe një deputet, gjë që solli marrëdhëniet midis dy vendeve fqinje në nivelin më të ulët diplomatik në vitet e fundit. Që nga shpërbërja e Jugosllavisë në vitet 1990, këto marrëdhënie kanë kaluar nëpër faza të ndryshme, nga pjesëmarrja e Malit të Zi në agresionin kundër Dubrovnikut të Kroacisë e deri te normalizimi i tyre. Nga ajo periudhë mbetën të hapura pyetjet për: kufirin në Prevlakë, krimet në kampin e Morinjit, pronësinë e anijes “Jadran”… të cilat morën rëndësi vitet e fundit pas ndryshimit të Qeverisë në Mal të Zi në vitin 2020. Në zgjedhjet e mbajtura këtë vit, u zëvendësua qeveria tridhjetëvjeçare e Partisë Demokratike të Socialistëve (DPS) të Milo Gjukanoviqit, me të cilin Zagrebi zyrtar kishte marrëdhënie të shkëlqyera diplomatike. Disa lëvizje të shumicës së re parlamentare, të udhëhequra nga partitë pro-serbe, si miratimi i rezolutës për gjenocidin në Jasenovac, çuan në ftohje të marrëdhënieve mes dy vendeve. Të dyja vendet sot janë anëtare të NATO-s. Kroacia është anëtare e Bashkimit Evropian që nga viti 2013 dhe Mali i Zi është vend kandidat. Që nga viti 2000, ka pasur disa vizita shtetërore të nivelit të lartë dhe Kroacia i ka dhënë Malit të Zi përkthimet e rregulloreve të gjera evropiane të nevojshme në procesin e pranimit. • Sulmi në Dubrovnik filloi më 1 tetor 1991. Ai u krye nga forcat e atëhershme të Ushtrisë Popullore Jugosllave (JNA) me pjesëmarrjen e rezervistëve malazezë të komanduar nga gjenerali Pavle Strugar. Pësoi edhe Qyteti i Vjetër i Dubrovnikut, i cili është nën mbrojtjen e UNESCO-s. Rrethimi zgjati deri në maj të vitit 1992. U vranë 116 civilë, 194 mbrojtës kroatë dhe 165 anëtarë të JNA-së nga Mali i Zi. 33.000 civilë u zhvendosën dhe më shumë se 2.000 ndërtesa banimi u shkatërruan. Në kohën e sulmit, në pushtet në Mal të Zi ishte DPS-ja. Në atë kohë president ishte Momir Bullatoviq, kurse kryeministër Milo Gjukanoviq. • Falje për vuajtjet dhe humbjet që i shkaktuan Kroacisë ushtarët malazezë, veçanërisht në zonën e Dubrovnikut, dërgoi Milo Gjukanoviq në vitin 2000 si kryeministër i Malit të Zi. Vlerësohet se rreth 7.000 rezervistë malazezë morën pjesë në sulmin në Dubrovnik. Deri më sot, Mali i Zi nuk ka nisur asnjë procedim penal për krime lufte në zonën e Dubrovnikut, dhe as ndonjë nga zyrtarët malazezë në atë kohë nuk është ndjekur penalisht për atë sulm. • Gjenerali Pavle Strugar dhe zëvendësadmirali Miodrag Jokiq u dënuan për krime lufte të kryera gjatë rrethimit të Dubrovnikut para Gjykatës Ndërkombëtare për ish-Jugosllavinë në Hagë. Strugari u dënua me tetë vjet burgim për rolin e tij në bombardimin e qytetit, i cili shkelte ligjet dhe zakonet e luftës, dhe Jokiq, komandant i Sektorit Ushtarak dhe Detar të Bokës, me shtatë vjet. Para Tribunalit u akuzua edhe admirali Milan Zec, i cili u shpall i pafajshëm për mungesë provash. • Kampi Morinj, afër Kotorrit, u formua nga Mali i Zi gjatë rrethimit të Dubrovnikut. Aty u sollën edhe të burgosur të torturuar, kryesisht me kombësi kroate, nga rajoni i Dubrovnikut. Katër persona – një oficer rezervë, një polic ushtarak, një kuzhinier dhe një roje – u dënuan me gjithsej 12 vjet burgim për abuzim të të burgosurve me vendim të Gjykatës së Apelit të Malit të Zi nga viti 2014. Ky ishte vendimi i parë përfundimtar për krimet e luftës i shpallur nga një gjykatë në Mal të Zi. Përveç kësaj, një vendim gjykate urdhëroi Malin e Zi të paguajë 319.000 euro kompensim për 13 shtetas kroatë që ishin të burgosur në kamp. • Pllaka përkujtimore, kushtuar të burgosurve kroatë në kampin Morinj, u zbulua në tetor të vitit 2022 nga dy ministrat malazezë, Ranko Krivokapiq dhe Rashko Konjeviq, në prani të kolegëve të tyre kroatë, ministrave Gordan Grliq Radman dhe Tom Medved. Menjëherë pas vendosjes së memorialit, kryeministri i atëhershëm malazez, Dritan Abazoviq, akuzoi ministrat, me të cilët tashmë kishte marrëdhënie të dëmtuara, se e kishin ngritur pllakën pa dijeninë e Qeverisë. Ai i akuzoi ata si përgjegjës për mbishkrimin në pllakë, e cila, siç gjykoi ai, amnistonte autoritetet e atëhershme të DPS-së malazeze për pjesëmarrjen në sulmin në Dubrovnik dhe ngritjen e kampit Morinj. Edhe pse Abazoviq premtoi të hiqte ose zëvendësonte pllakën me një mbishkrim adekuat, pllaka origjinale përkujtimore është sot në ndërtesën e ish-kampit Morinj, afër Kotorrit. • Çështja e kompensimit për të burgosurit e kampit dhe nevoja për të ndjekur penalisht krimet e luftës për Kroacinë është ende një çështje e hapur në marrëdhëniet me Malin e Zi, tha kryeministri kroat, Andrej Plenkoviq në qershor 2023, gjatë një vizite në Podgoricë. Ai theksoi, gjithashtu, domosdoshmërinë e zgjidhjes së çështjes së 14 kroatëve të zhdukur nga ajo periudhë lufte. • Çështja e kufirit të dy shteteve në Prevlakë mbeti e pazgjidhur. Pas konflikteve të luftës, Prevlaka, e cila ndodhet në hyrje të Gjirit të Kotorrit, u mor nga vëzhguesit e Kombeve të Bashkuara deri në vitin 2002. Në atë kohë, Protokolli për Regjimin e Përkohshëm Kufitar përcaktoi se Kroacia ka pjesën tokësore të gadishullit dhe brezin detar në hyrje të Bokës, ndërsa pjesa e zonës ujore përgjatë bregut të majtë të gadishullit u deklarua “det i askujt”. Ky status është ende në fuqi edhe sot, edhe pse qeveritë e të dyja vendeve filluan të kërkojnë një zgjidhje të përhershme që në vitin 2008. Është formuar edhe Komisioni për Demarkacionin, i cili nuk është takuar që nga viti 2015. Komisioni Evropian, në raportin e fundit për Malin e Zi, tha se nuk ka progres në procesin e demarkacionit me Kroacinë. Për Kroacinë, deti është një objekt i mundshëm mosmarrëveshjeje, dhe për Malin e Zi, kufiri është si në det ashtu edhe në tokë. • Anija shkollore “Jadran”, e ankoruar në Tivat, është çështja për të cilën Kroacia i dërgoi të paktën dy herë një notë proteste Malit të Zi. Hera e parë më 2018 dhe e fundit në gushtin e 2023-tës me rastin e 90-vjetorit të anijes. Mosmarrëveshja mes dy vendeve për pronësinë e anijes kulmoi në janar të këtij viti, kur u anulua takimi i ministrave të Mbrojtjes të të dyja vendeve, të cilët më herët kishin shkëmbyer replika të mprehta për temën se kujt i përket anija. Deri në shpërbërjen e Jugosllavisë, “Jadran” ishte në pronësi të Marinës së JNA-së me një bazë në Split. Pas luftës, u ra dakord që prona e përbashkët e Jugosllavisë mund të konsiderohet pronë e republikës në territorin e së cilës ndodhej në kohën e shpërthimit të konfliktit. Dhe, anija “Jadran” ishte në Tivat në vitin 1991 për riparim. Kështu, ajo mbeti në zotërim të Malit të Zi, të cilin Kroacia e kundërshton sepse porti i tij i origjinës ishte Spliti. • Në tetor të vitit 2023, Kroacia i dërgoi një notë proteste Malit të Zi, për shkak të shfaqjes së “figurave të famshme nga historia kroate” në billborde që promovonin identitetin serb përpara regjistrimit të popullsisë në Mal të Zi. Në billborde ishin fotot e shkencëtarëve Rugjer Boshkoviq dhe Baltazar Bogishiq. Duke dënuar ashpër fushatën, Kroacia deklaroi se ajo ishte “një përpjekje për t’ia atribuar trashëgiminë historike dhe kulturore të Kroacisë dhe popullit kroat kulturës serbe”. • Edhe për Kroacinë e kontestuar është çështja e emrit të pishinës së Kotorrit. Në vitin 2021, pas rindërtimit, pishina mori emrin e Zoran Xhimi Gopçeviq, i cili ishte një nga vaterpolistët më të mirë në Mal të Zi, por edhe roje në kampin Morinj ku kroatët u torturuan dhe u kapën gjatë rrethimit të Dubrovnikut. Kroacia e dënoi atë në atë kohë, por vetëm më 15 korrik të këtij viti u rekomandoi klubeve të saj të vaterpolos që të mos luajnë në atë pishinë derisa t’i ndryshohet emri. • Më 25 korrik, Kroacia shpalli persona non grata kryetarin e Parlamentit të Malit të Zi Andrija Mandiq, deputetin Milan Knezheviq dhe zëvendëskryeministrin Aleksa Beçiq. Mandiq dhe Knezheviq janë liderë të partive të shpërbëra të Frontit Demokratik pro-rus dhe pro-serb (DF) që iniciuan miratimin e Rezolutës për gjenocidin në Jasenovac. Rezoluta u miratua nga Parlamenti i Malit të Zi më 28 qershor, megjithëse Kroacia reagoi ndaj njoftimit të miratimit me një notë proteste për Malin e Zi një muaj më parë. Kroacia e konsideron rezolutën një instrumentalizim të një krimi 80-vjeçar që ndodhi në territorin e saj. Kroacia deklaroi se ata janë shpallur të padëshirueshëm për shkak të shkeljes së marrëdhënieve të fqinjësisë së mirë dhe keqpërdorimit të vazhdueshëm të atij shteti për qëllime të brendshme politike. REL",https://kohajone.com/aktualitet/marredheniet-mes-malit-te-zi-dhe-kroacise-nga-shperberja-e-jugosllavise-deri-sot/,Region,
859,"Albin Kurti të hënën, vizitë në Maqedoni e Veriut, cila është axhenda e tij?","Kryeministri i Kosovës, Albin Kurti, të hënën do të realizon një vizitë pune në Maqedoni të Veriut, ndërsa do të jetë i shoqëruar nga ministrat e kabinetit qeveritar.
Zëdhënësi i Qeverisë së Kosovës, Përparim Kryeziu konfirmoi për Telegrafin se në takim do të diskutohet për raportet bilaterale ndërmjet dy shteteve.
“Kryeministri Kurti, i shoqëruar nga ministra të kabinetit qeveritar, të hënën do të zhvillojë një vizitë pune në Maqedoninë e Veriut. Atje do të ketë një takim bilateral me kryeministrin e Maqedonisë së Veriut me të cilin do të diskutojnë rreth raporteve bilaterale, bashkëpunimit rajonal dhe projektet infrastrukturore me interes për dy shtetet”, u shpreh ai.
Gjithashtu, Kryeziu njoftoi se për realizimin e kësaj vizite është dakorduar më 20 korrik.
Ndryshe, vizita e Kurtit në Maqedoninë e Veriut, vjen pak ditë pas incidentit që ndodhi në aeroportin e Shkupit. Ku sipas Presidencës së Kosovës, një pjesëtar i sigurimit tentoi t’i merrte telefonin personal presidentes Osmani për ta vendosur në skanerë.
Presidenca e Kosovës ka bërë disa sqarime rreth situatës së krijuar në aeroport, duke rikujtuar se kur krerët e shtetit udhëtojnë, ata mbrohen me privilegje dhe imunitete diplomatike.
Për incidentin në Shkup, ka reaguar edhe Ministria e Punëve të Jashtme të Kosovës, të cilët kanë kërkuar menjëherë informata zyrtare për rastin.
Gjithashtu, reagime ka pasur edhe nga përfaqësuesit e partive shqiptare në Maqedoninë e Veriut.
/Telegrafi/",https://kohajone.com/kosova/albin-kurti-te-henen-ne-vizite-ne-maqedoni-te-veriut-cila-eshte-axhenda-e-tij/,Region,
860,Ujërat e Malit të Zi në shënjestër të kontrabandistëve të thesareve nënujore,"Mali i Zi, me një vijë bregdetare prej 300 kilometrash të gjatë dhe me 2.440 km² det, nuk ka rregulla që i mbrojnë ujërat e tij dhe pasuritë nënujore. “Kjo është arsyeja përse Mali i Zi është bërë El Dorado për grupe dhe individë që mund të zhyten në pjesën e tij të Adriatikut pa asnjë kontroll, të nxjerrin eksponate arkeologjike, t’i qesin jashtë vendit dhe t’i shesin në tregun e zi”, thotë zhytësi Vesko Mijajlloviq për Radion Evropa e Lirë. Ai është drejtor i Qendrës Rajonale të Zhytjes për Çminimin Nënujor dhe Trajnimin e Zhytësve (RCUD), e cila merret edhe me kërkime arkeologjike nënujore. Qendra është themeluar nga Qeveria e Malit të Zi. Mijajlloviq thotë se, ndryshe nga vendet ku pasuria nënujore mbrohet nga departamente të ndryshme të specializuara, Mali i Zi nuk ka ligj për zhytjen apo rregullore për aktivitetet nënujore. “Kjo është arsyeja përse njerëzit shpesh nuk besojnë, kur na pyesin se çfarë lejesh u duhen për t’u zhytur në Mal të Zi, dhe ne u themi: nuk kanë nevojë për asgjë”, thotë ai. E, kjo është edhe pikërisht arsyeja përse disa individë dhe grupe të organizuara të zhytjes vijnë në Mal të Zi për të grabitur thesare nënujore, shton Mijajlloviq. Si shembull të aktiviteteve të tilla kriminale, ai përmend shkatërrimet e vendeve arkeologjike, të zbuluara në kërkimet e fundit sistematike nënujore. Bëhet fjalë për disa rrënoja nga Gjiri i Kotorrit deri në Budvë, të epokave të ndryshme, e madje edhe të periudhës para erës së re. Ato eksponate janë me vlerë të jashtëzakonshme dhe në tregun botëror arrijnë shuma enorme, thotë drejtori i RCUD-së. Ai shton se informacioni për vendndodhjen e tyre do të duhej të ishte një sekret i ruajtur mirë, por se, mesa duket, ka arritur tek ata që e kanë keqpërdorur. RCUD-ja ka ngritur vazhdimisht kallëzime penale për prishjen e shtratit të detit, por pa rezultat. “Ne duhet ta mbrojmë urgjentisht trashëgiminë tonë kulturore nën det”, apelon Mijajlloviq. Radio Evropa e Lirë pyeti në Drejtorinë e Policisë në Mal të Zi për rastet e kontrabandës dhe të tregtisë ilegale të eksponateve nënujore. “Zyrtarët e policisë nuk kanë regjistruar raste, në të cilat ka pasur persona të privuar nga liria, për shkak të tregtisë ilegale dhe kontrabandimit të eksponateve arkeologjike nënujore”, thuhet në përgjigje. Edhe pse Mali i Zi ka nënshkruar Konventën e UNESCO-s për Mbrojtjen e Trashëgimisë Kulturore Nënujore në vitin 2008, ai nuk ka miratuar ligje që e rregullojnë këtë fushë, e që do t’i përcaktonin në mënyrë institucionale përgjegjësit për zbatimin e tyre. Sipas Mijajlloviqit, rregulloret për aktivitetet nënujore duhet të miratohen sa më shpejt që të jetë e mundur, sepse ato mbrojnë jo vetëm trashëgiminë kulturore, por edhe sigurinë e zhytësve, objektet e infrastrukturës nënujore dhe objektet ujore. “Për shembull, Mali i Zi ka kabllo nënujore për ndërlidhje me Italinë. A nuk duhet të kujdeset shteti për mbrojtjen e objekteve të tilla dhe të kontrollojë se kush, kur, ku dhe pse zhytet?”, pyet Mijajlloviq. Radio Evropa e Lirë pyeti Ministrinë e Kulturës në Mal të Zi se si e mbron trashëgiminë kulturore nënujore dhe sa para ndan për këtë qëllim dhe për kërkimet nën det, por nuk mori përgjigje. Një pjesë e madhe e shtratit të detit malazez është ende e paeksploruar. Deri më tash, janë lokalizuar rreth 30 vende arkeologjike nënujore, ndërsa më të vjetrat datojnë nga shekulli i katërt dhe i tretë para erës së re, thotë për Radion Evropa e Lirë arkeologu nënujor, Darko Kovaçeviq. Ai është udhëheqës i Laboratorit të Arkeologjisë Detare në Fakultetin Detar të Kotorrit, i cili është themeluar dy vjet më parë dhe është njësia e parë kërkimore shkencore në Mal të Zi nga kjo zonë. Laboratori, aktualisht, punon vetëm për dokumentimin e vendeve tashmë të zbuluara, thotë Kovaçeviq. Harta e tij e digjitalizuar mbështetet kryesisht në rezultatet e kërkimeve të kryera që nga viti 2009 nga Qendra për Konservim dhe Arkeologji e Cetinjës, në bashkëpunim me RCUD-në dhe Fondacionin Detar RPM nga Florida në SHBA. Atëkohë, për pesë vjet, anija amerikane Hercules ka eksploruar bregdetin nga Gjiri i Kotorrit deri në Budvë, duke përdorur hidrolokatorë në një thellësi prej 30 deri në 150 metra, zhytës të mekanizuar me telekomandë dhe kamera nënujore me rezolucion të lartë. Ata kanë mbledhur të dhëna për vendndodhjet e eksponateve në zonë dhe kanë krijuar Sistemin e Informacionit Gjeografik (GIS) – një hartë e bregdetit malazez. “Që nga zhytjet e para është gjetur vendi i një nëndetëseje nga Lufta e Parë Botërore dhe në katër sezonet në vijim janë zbuluar gjithsej 22 rrënoja. Dhjetë vende antike janë gjetur gjithashtu midis hyrjes në Gjirin e Kotorrit dhe Gjirit të Budvës”, thuhet në arkivin e Fondacionit Detar në SHBA. Në hartë figurojnë gjashtë rrënoja nga Lufta e Dytë Botërore. Në mesin e tyre janë katër anije të fundosura përgjatë Platamunit – kep midis Tivatit dhe Budvës. Ato janë kryesisht anije mallrash italiane. Nëndetësja e mbytur britanike H-3 gjendet në Gjirin e Kotorrit, ndërsa afër Ulqinit është vendi ku është mbytur nëndetësja franceze Frenel. Kovaçeviq shton se ndër vendet e famshme është edhe ai i anijes austro-hungareze, Zenta, në një thellësi prej rreth 70 metrash, e cila është fundosur në betejën e parë detare, gjatë Luftës së Parë Botërore. Dhe, këto mund të shihen edhe pa u zhytur. Në Fakultetin Detar në Kotorr, trashëgimia kulturore nënujore është e disponueshme në një dhomë të realitetit virtual, nga ku mund të shihen anijet e fundosura. Nëpërmjet një simulimi 3D, vizitorët mësojnë për historinë e tyre, si dhe për anije të ngjashme në Kroaci dhe në Bosnje e Hercegovinë, me institucionet e të cilave Universiteti i Malit të Zi ka bashkëpunuar për ta realizuar këtë projekt. Një pjesë e projektit të quajtur “Wrecks4All” është bashkëfinancuar nga Bashkimi Evropian përmes fondeve të bashkëpunimit ndërkufitar. Përgatiti: Valona Tela REL",https://kohajone.com/aktualitet/ujerat-e-malit-te-zi-ne-shenjester-te-kontrabandisteve-te-thesareve-nenujore/,Region,
861,Gjukanoviqit i shtohen masat e sigurisë pas informacioneve për atentat,"Policia malazeze ka shtuar masat e sigurisë ndaj ish-presidentit të Malit të Zi, Millo Gjukanoviq, pas informacioneve se ndaj tij po përgatitet një atentat. Kjo u bë e ditur më 14 korrik, pasi një ditë më parë disa media në Mal të Zi, të cilat duke u thirrur në burime nga sektori i sigurisë, njoftuan se një grup kriminal nga rajoni po përgatitej të vriste Gjukanoviqin dhe se ish-presidenti i Malit të Zi ishte informuar për këtë nga një anëtar i paidentifikuar i shërbimeve të huaja. “Policia ka marrë informacionin e duhur nga Agjencia e Sigurisë Kombëtare [ANB]. Theksojmë se besueshmëria e informacionit është ende duke u kontrolluar nga ANB-ja. Menjëherë pas marrjes së informacionit, Policia, Prokuroria dhe ANB-ja morën masa të mëtejshme dhe veprime në juridiksionin e tyre në mënyrë të sinkronizuar”, thuhet në njoftimin e policisë. Autoritetet thonë se menjëherë pas marrjes së informacionit, nga ana e prokurorisë kompetente është iniciuar rast. Kryetari i Partisë Demokratike të Socialistëve në opozitë, Danijel Zhivkoviq, është i vetmi që ka njoftuar zyrtarisht se kjo parti “ka dijeni për detajet e përgatitjes për vrasjen e mundshme të ish-presidentit të Malit të Zi, Millo Gjukanoviq”. Ai kështu deklaroi në një konferencë për shtyp më 13 korrik, duke iu përgjigjur pyetjes së një gazetari për informacionet e mediave se po përgatitej një atentat ndaj Gjukanoviqit. “Ne kemi njohuri të detajeve dhe e dimë se për çfarë bëhet fjalë. Nuk na takon neve t’i komunikojmë informacionet tona. Besoj se ANB-ja dhe institucionet e tjera kompetente do të dalin me të dhëna të sakta”, tha Zhivkoviq. Duke iu referuar informacioneve jozyrtare të mediave të publikuara, Zhivkoviq deklaroi se Gjukanoviq për këtë është paralajmëruar nga qarqet e agjencive të huaja të inteligjencës, por nuk ka dashur të japë detaje. Duke iu referuar burimeve të paidentifikuara, një pjesë e mediave në Mal të Zi kanë marrë konfirmimin se ANB-ja ka marrë “informacion operacional” për përgatitjen e vrasjes së Gjukanoviqit. Me këtë rast, Radio Evropa e Lirë pyeti ANB-në nëse ka marrë “informata serioze operacionale se një grup i organizuar kriminal po përgatitet të vrasë Gjukanoviqin”, siç raportojnë mediat. Ky institucion nuk u përgjigj. REL i ka dërguar edhe një pyetje zyrës së ish-presidentit nëse është e vërtetë se ai ka njoftuar organet kompetente për informacionin se po i përgatitet një atentat. Përgjigja nuk erdhi as nga ajo adresë. Në deklaratën e parë të policisë të lëshuar më 13 korrik, ajo deklaroi se nuk ishte në dijeni të informacionit për përgatitjen e atentatit ndaj Gjukanoviqit. Në njoftimin e fundit, nga policiasqarojnë se në kohën e njoftimeve në media për përgatitjen e atentatit, “ANB po bashkëpunonte ndërkombëtarisht për verifikimin e atij informacioni”. “Ndërsa procedura për përcaktimin e fakteve dhe rrethanave relevante, përfshirë besueshmërinë e tyre, është duke vazhduar, është marrë vendim për forcimin e masave të sigurisë për ish-presidentin e Malit të Zi për arsye parandaluese”. Ish-presidenti i Shqipërisë, Ilir Meta, ka reaguar ndaj lajmeve për planifikimin e vrasjes së Millo Gjukanoviqit, duke thënë se ky informacion është shumë shqetësues për paqen dhe stabilitetin në këto zona. Millo Gjukanoviq është themeluesi dhe udhëheqësi i Partisë Demokratike të Socialistëve, partisë që ishte në pushtet në Mal të Zi për tri dekada. Partia e tij humbi zgjedhjet e vitit 2020 dhe pas humbjes së zgjedhjeve presidenciale të 2023 nga Jakov Milatoviq, Gjukanoviq u tërhoq nga politika. Pas kësaj u mbajt kongresi i partisë së tij, ku kryetar i ri u zgjodh Danijel Zhivkoviq. Përveç njoftimeve protokollare nga zyra e ish-presidentit, Gjukanoviq ka dhënë edhe disa intervista, por ai nuk merr pjesë drejtpërdrejt në jetën politike. REL",https://kohajone.com/aktualitet/gjukanoviqit-i-shtohen-masat-e-sigurise-pas-informacioneve-per-atentat/,Region,
862,SHBA: Kush mund ta zëvendësonte Bidenin si kandidat kryesor?,"Pak muaj para zgjedhjeve në SHBA, Joe Biden është nën presion që t’i hapë rrugën për të kandiduar kundër Trumpit një kandidati më të ri dhe më energjetik. Kush mund të futej në garën elektorale nëse Bideni del prej saj? Debati i parë presidencial midisDonald Trumpit dhe Joe Bidenitishte shkatërrues për presidentin aktual amerikan. Bideni, tani në moshën 81 vjeçare, u shfaq shpesh i humbur dhe konfuz, duke lënë frekuentisht fjalinë përgjysmë dhe duke i ngecur fjalët, duke bërë që Trumpi 78 vjeçar, i njohur për fjalimet e tij emocionale, me ekstravaganca që mezi kuptohen, të dukej më i përmbledhur dhe inteligjent, në krahasim me të. Ndërkohë që shqetësimet për moshën e Bidenit dhe aftësitë mendore të tij nuk janë gjë e re, diskutimet për këtë gjë shihen si moment kthese. Në një sondazh zhvilluar me kërkesë të sipërmarrjes mediatike amerikane CBS, mbas debatit presidencial, 72 përqind e gjithë votuesve të regjistruar thanë se Bideni nuk ka “shëndetin mental dhe kognitiv” për të shërbyer si president i SHBA. Më shumë se gjysma e votuesve të regjistruar thanë të njëjtën gjë për Trumpin. Mbase më shqetësuese është që 46 përqind e gjithë votuesve demokratë të regjistruar për sondazhin mendojnë se Biden nuk duhet të kandidojë për të qëndruar në post edhe një periudhë tjetër legjislacioni. Ky rezultat tregon një rritje prej 10 përqind që nga muaji shkurt. Partia Demokratike e ka kuptuar tashmë këtë. Megjithëse udhëheqësit kryesorë të saj janë në krah të Bidenit, dhe Shtëpia e Bardhë është duke thënë me ngulm se ai nuk është „absolutisht” duke dalë nga gara, spekulimet janë duke u shtuar për kandidatët e mundshëm që mund të futen në garë për tu përballur me Trumpin në muajin nëntor. Kush pra mund të futet kaq vonë në lojë për të vazhduar fushatën e Bidenit? Kamala Harris Personi i dytë në hierarki pas Bidenit, Kamala Harris, është zgjedhja më e mundshme për kandidatin tjetër demokrat. Në vitin 2020 ajo hyri në histori duke qenë gruaja e parë, personi i parë me ngjyrë dhe personi i parë me origjinë indiane që merr postin e zëvendëspresidentit amerikan. Por gjatë qëndrimit të saj në Shtëpinë e Bardhë, Harris e ka patur të vështirë të zerë vend si udhëheqëse politike e pavarur nga Bideni. Në ditët e hershme të administratës së Bidenit, ajo u ngarkua me drejtimin e përgjigjes që Amerika i jep migracionit masiv që vjen nga Amerika Latine. Ajo dështoi krejtësisht në uljen e migracionit dhe fushata zgjedhore e Trumpit është duke e përdorur këtë gjë kundër saj. Që nga viti 2023 Harris ka qenë duke krijuar profilin e saj si zë për të drejtat e riprodhimit, madje duke u kthyer në zëvendëspresidentin e parë në histori që viziton një klinikë aborti, vizitë që e zhvilloi marsin e këtij viti. Identiteti i saj gjinor dhe trashëgimia mund ta ndihmojë të sigurojë më shumë mbështetje nga votuesit femra, me ngjyrë, dhe nga Azia Juglindore. Në të njëjtën kohë, karriera e saj si prokurore në Kaliforni e bën atë të jetë e hapur ndaj sulmeve që vijnë nga një pjesë e të majtës, akuza që mund të përmblidhen më mirë nën slloganin “Kamala është një police”, akuza që e ndoqën gjatë kandidimit të saj në garën presidenciale të vitit 2019. Në sondazhin e zhvilluar nga Ipsos këtë javë, Harris mori për një garë të mundshme vetëm një përqind më pak se Trumpi (Harris’ 42% në krahasim me Trumpin 43%). Sidoqoftë, i njëjti sondazh e nxorri Trumpin dhe Bidenin me pikë të barabarta, ku secili prej tyre mendohet të marrë 40 përqind të votave. Harris është 59 vjeç. Gretchen Whitmer Governatoja e Michiganit, Gretchen Whitmer është 52 vjeç dhe me pushtet legjislativ në Partinë Demokratike. Ajo ka vënë në jetë disa politika progresive në shtetin e saj, përfshirë kredi më të mëdha taksore për familjet me të ardhura të pakta, mbrojtje më të madhe për grupet LGBTQ+, disa masa për kontrollimin e armëve, dhe sigurimin e fondeve për t’i bërë më ekologjike firmat e automobilëve me bazë në Detroit. Në vitin 2020, ajo u përball me një komplot të një grupi të krahut të djathtë, të cilët e rrëmbyen dhe e nxorrën para”gjyqit” për gjoja tejkalim kompetencash, në lidhje me masat e marra për vendosjen e shtetrrethimit gjatë COVID-19 në Miçigan. Vetëm nëntë ditë pas arrestimit të komplotistëve, Trump mbajti një miting në Miçigan ku tregoi edhe një here qëndrimin e tij kritik ndaj politikës që Whitmerit ka përdorur gjatë pandemisë, duke u thënë mbështetësve të tij “futeni brenda”. Whitmer ka ende popullaritet në Miçigan, një shtet ku të dy partitë kryesore kanë mbështetje gati të njëjtë, dhe pritet të kandidojë për presidente në vitin 2028. Duke ndjekur debatin aktual Trump- Biden, sipërmarrja mediatike, Politico citoi një burim që nuk e thotë emrin, sipas të cilit Whitmer është ankuar duke thënë se Bideni nuk do të jetë në gjendje të fitojë në Miçigan. Whitmer e hodhi poshtë këtë pretendim si të gabuar. “Unë jam krenare të mbështes Joe Bidenin në kandidimin e tij dhe jam 100 përqind krah të tij në luftën për të mposhtur Donald Trumpin,” tha ajo në një deklaratë. Gavin Newsom Governatori i Kalifornisë Gavin Newsom e mbrojti me shpejtësi Bidenin në debatet që pasuar dhe nuk u mor me thirrjet për të hequr dorë. “Ju nuk i ktheni kurrizin (kandidatit tuaj) për shkak të një aktiviteti. Çfarë lloj partie e bën këtë gjë?” i tha Newsom kanalit televiziv amerikan, MSNBC. Sidoqë të jetë, Newsom përmendet shpesh si pasardhës i mundshëm nëse Bideni heq dorë. 56-vjeçari ka punuar në biznes dhe ka shërbyer si Kryetar Bashkie i San Franciskos, para se të zgjidhej dhe rizgjidhej guvernator i Kalifornisë, shtetit më të populluar dhe më të pasur të Amerikës. Por lidhjet e biznesit të Newsomit dhe karriera politike mund të përdoren kundër tij nga fushata e Trumpit, sidomos për çështjen e rritjes së numrit të të pastrehëve në shtetin e tij dhe shtimin e vjedhjeve nëpër dyqane në San Francisko. JB Pritzker Governatori i Ilinoisit, Jay Robert “JB” Pritzker ka lindur në një nga familjet më të pasura të botës. 59-vjeçari është trashëgimtar i pasurisë së Hoteleve Hyatt dhe ka një rrjet me vlerë prej rreth 3,5 miliardë dollarësh (2.78 miliardë euro), siç vlerëson revista e bizneseve, Forbes. Pritzker ka kohë që e përdor pasurinë e tij për të mbështetur Partinë Demokratike dhe fushatën e tij të kandidimit. Në vitin 2008, ai i diskutoi ambiciet politike në një bisedë telefonike me ish-guvernatorin e atëhershëm, tashmë të larguar të Ilinoisit, Rod Blagojevichin. Pritzker nuk pranon të ketë bërë ndonjë gabim në këtë çështje. Miliarderi u bë guvernator i Ilinoisit në vitin 2018. Që nga ajo kohë ai ka punuar me politika progresive në kontrollimin e armëve, të drejtat e LGBTQ+, të drejtat e riprodhimit, imigracionin, dhe rrogën minimale. Duke ndezur më shumë garën presidenciale midis Trumpit dhe Bidenit, Pritzker kritikoi ashpër kandidatin republikan, duke e goditur atë si “fajtor të dënuar, përdhunues që ka përfunduar në gjyq dhe si gënjeshtar të lindur.” Pritzker e ka quajtur Trumpin po ashtu „racist, seksist, narcist mizogjen që kërkon të përdorë pushtetin për të pasuruar veten dhe për të goditur këdo që guxon të thotë një fjalë kundër tij.” Trump u përgjegj me sjelljen e tij tipike fëmijërore duke e quajtur Pritzkerin “të lerosur” dhe “buf,” dhe tha se governatori i Ilinoisit ka qenë “emocional” në drejtimin e biznesit familjar. Pete Buttigieg Ministri aktual i transportit, Pete Buttigieg ka qenë një figurë politike që nuk binte në sy para se të kandidonte për president në vitin 2022 dhe të siguronte më pas një vend në administratën e Bidenit. Por karriera e tij politike ka qenë më mbresëlënëse se kaq: Mbas përfundimit të studimeve në Harvard, Buttigieg vazhdoi studimet në Oksford, dhe punoi në kompaninë e këshillimeve, McKinsey. Karriera e tij tetëvjeçare me marinën e SHBA, përfshijnë gjashtë muaj në Afghanistan, si oficer inteligjence. Ai u bë kryetar Bashkie në South Bend, një qytet i vogël në shtetin e Indianas, në vitin 2011 dhe u fut në kandidimin për president në 2019, për t’u larguar nga gara në favor të Bidenit. Ai ka qenë një nga kandidatët e parë gay që futet në garën për tu zgjedhur president. Me moshën 42-vjeçare, ai është me diferencë të madhe kandidati më i ri i listës. Josh Shapiro Governatori i Pensilvanisë, Josh Shapiro ka mbështetje të gjerë në shtetin e tij, i cili do luajë një rol të rëndësishëm në betejën kundër Trumpit, në nëntor. Shapiro ka treguar se është udhëheqës bipartizan, në favor të shkurtimit të taksave për korporatat, por edhe të rekrutimit të më shumë oficerëve të policisë. Gjatë pikut të pandemisë së COVID-19, Shapiro shtroi në pyetje disa nga masat e marra për maskat dhe vaksinat. Këto qëndrime mund të largojnë votuesit nga komunitetet më liberale. Një pikë tjetër diskutimi mund të jetë mbështetja e madhe e Shapiros për Izraelin. Një pjesë në rritje e elektoratit ka qenë kritike ndaj mosdhënies së mbështetjes së Bidenit për fushatën ushtarake në Gaza, në të cilën janë vrarë mbi 38 mijë civilë duke e kthyer enklavën në prag të urisë. Kritikët i bëjnë thirrje presidentit amerikan të japë mbështetje financiare dhe ushtarake për Izraelin, në mënyrë që të ndalohen vrasjet. Shapiro, ndërkohë ka akuzuar kolegët amerikanë se nuk kanë luftuar antisemitizmin në protestat pro-palestineze të zhvilluara në SHBA. Në maj ai tha se “ka kaluar koha” kur Universiteti i Pensilvanisë „shpërndau kampin” e studentëve protestues. Më parë, duke pasuar një valë të ngjashme protestash studentore në kampuset e SHBA, studentët e Universitetit të Filadelfias uzurpuan sipërfaqen e kolegjit prë të protestuar kundër luftës që Izraeli bën në Gaza. Duke ndjekur debatin Trump- Biden, Shapiro pranoi se Bideni “kaloi një natë të keqe” duke vënë në dukje se Donald Trump ka qenë “president i keq”. Michelle Obama Ish-zonja e parë Michelle Obama është kandidatja e vetme në këtë listë që nuk ka mbajtur ndonjëherë ndonjë post politik dhe e vetmja që sondazhet e vendosin shumë para Trumpit, nëse ajo vendos të futet në garën elektorale. Këtë javë sondazhet e Ipsosit e nxorën atë fituese të 50 përqind të votave, kundrejt Trumpit me vetëm 39 përqind. Michelle Obama ka përsëritur disa herë se nuk është e interesuar të kandidojë për presidente. Por nëse politika e SHBA na ka treguar diçka javët e fundit, ajo ka qenë se asnjë rezultat elektoral nuk është aq i pamundur të arrihet, saqë dikush të vendosë të heqë dorë prej tij paraprakisht./DW/",https://kohajone.com/kryesore/shba-kush-mund-ta-zevendesonte-bidenin-si-kandidat-kryesor/,Region,
863,Tërmet me magnitudë 3.5 ballë në Maqedoninë e Veriut,"Një tërmet me fuqi prej 3.5 ballë ndodhi sot në Maqedoninë e Veriut. Tërmeti ndodhi në ora 14:07, 15 kilometra larg Ohrit në thellësi prej 10 kilometrave.",https://kohajone.com/rajoni/termet-me-magnitude-3-5-balle-ne-maqedonine-e-veriut/,Region,
864,Ushtria serbe marshon nëpër Prijedor pa lejen e Presidencës së Bosnjës,"Pjesëtarë të Forcave të Armatosura të Serbisë kanë parakaluar të dielën në një paradë ceremoniale nëpër qytetin veriperëndimor boshnjak, Prijedor, më sa duket pa pëlqimin paraprak të shtetit të Bosnje e Hercegovinës, raportoi Radio dhe Televizioni i Republikës Sërpska (RTRS), entitetit serb të Bosnjës. Sipas RTRS-së, ata që parakaluan ishin kadetë dhe veteranë të Akademisë Ushtarake në Beograd. Zheljko Komshiq, zyrtar i Presidencës së Bosnje e Hercegovinës (BeH) ka reaguar në Facebook duke thënë se “duhet të mësohet menjëherë se kush e ka lejuar ushtrinë serbe të hyjë në territorin e shtetit të Bosnje e Hercegovinës”. “Presidenca e BeH nuk e bëri këtë. A e bëri Ministria e Mbrojtjes? Kjo duhet të mësohet menjëherë. Nëse nuk ishte as Ministria e Mbrojtjes, atëherë është një akt klasik agresioni,” tha Komshiq, i cili është përgjegjës për politikë të jashtme dhe siguri. Ministri i Mbrojtjes i Bosnje e Hercegovinës, Zukan Helez, dhe zëvendësi i tij, Aleksandar Goganoviq, nuk iu përgjigjën thirrjeve të Radios Evropa e Lirë për koment. Më 31 maj të vitit 1992, autoritetet serbe të Bosnje e Hercegovinës në Prijedor lëshuan një urdhër, përmes radios lokale, për popullatën joserbe që t’i shënojnë shtëpitë e tyre me flamuj ose çarçafë të bardhë dhe të vendosin shirita të bardhë rreth mëngëve kur të dalin nga shtëpia. Pas kësaj, më shumë se 3.000 civilë u vranë. Më shumë se 32.000 joserbë nga Prijedori u mbajtën ilegalisht në rreth 60 kampe përqendrimi, përfshirë në Omarska, Keraterm dhe Manjaça. Në atë qytet në veri të Bosnjës, në zonën e ish-minierës së Tomashicës, u gjet varri më i madh masiv që nga Lufta e Dytë Botërore. Autoritetet e qytetit në Prijedor, në entitetin serb të Bosnjës që qeveriset nga Republika Sërpska, nuk lejojnë asnjë memorial në kujtim të qytetarëve të vrarë të Prijedorit. Më 7 korrik, ushtria serbe parakaloi nëpër Prijedor si pjesë e përkujtimit të Betejës së Kozarës të vitit 1942 gjatë Luftës së Dytë Botërore. Parada dhe përkujtimi u organizuan nga qeveria e Republikës Sërpska. Në paradë morën pjesë edhe zyrtarë të Republikës Sërpska dhe të Serbisë. Presidenti i Republikës Sërpska, Millorad Dodik, shfrytëzoi këtë ngjarje për ta shtyrë përpara përsëri synimin e tij për shkëputjen e entitetit serb nga Bosnja “nëse Sarajeva, me mbështetjen e komunitetit ndërkombëtar, përpiqet t’ia marrë pronën e saj”. Ndër të tjera, ai përsëriti se Republika Sërpska nuk do të lejojë që Bosnja e Hercegovina t’i bashkohet NATO-s. REL",https://kohajone.com/rajoni/ushtria-serbe-marshon-neper-prijedor-pa-lejen-e-presidences-se-bosnjes/,Region,
865,"Stuhi e fortë në Malin e Zi, humbin jetën dy persona","Dy persona vdiqën si pasojë e një stuhie të fortë që përfshiu Malin e Zi të martën, ndërsa një fushë golfi u godit nga rrufeja, thanë zyrtarët. “Një punëtor i kantierit në qytetin bregdetar të Canj vdiq kur një vinç u shemb gjatë një stuhie të fortë,” tha policia malazeze për AFP. Ata thanë se punëtori ishte brenda vinçit kur ai u shemb. Një person tjetër vdiq kur rrufeja goditi një fushë golfi në një vendpushim, por shkaku i vdekjes ende nuk është konfirmuar nga autopsia, tha policia. Stuhia, e cila kishte goditur tashmë Slloveninë, Kroacinë dhe Serbinë, arriti në Mal të Zi, duke shkaktuar dëme të rënda. Shiu i dendur dhe erërat e forta shkatërruan pemë, ngritën pllakat e çatisë dhe shkaktuan kaos të gjerë trafiku, raportuan mediat lokale.",https://kohajone.com/rajoni/stuhi-e-forte-ne-malin-e-zi-humbin-jeten-dy-persona/,Region,
866,"DW: “Mirëdita, dobar dan”, festivali i padëshiruar në Beograd! Una Sabljaković","Në Beograd fillon festivali “Mirëdita, dobar dan”. Pse janë rikthyer tensionet këtë vit? Autoritetet serbe nuk e duan këtë festival. Po pse? Ndonëse në vitin 2022, kur festivali “Mirëdita, dobar dan” kaloi i qetë në Beograd, tensionet që shpesh e shoqëronin këtë ngjarje dukeshin sikur u zhdukën në Serbi, vendimi i organizatorëve për përfshirjen e 28 qershorit në këtë festival, pra të ditës së “Vidovdanit”, ka acaruar autoritetet serbe. Reaguan disa përfaqësues të lartë të qeverisë në Serbi, ndër të cilët Aleksandar Vulin, i cili tha se mbajtja e festivalit më 28 qershor është një “fyerje së cilës duhet t’i përgjigjet shteti i Serbisë”. Reagoi edhe kryetari i bashkisë së Beogradit Aleksandar Shapiq, i cili theksoi se qyteti e Beogradit nuk do të japë asnjë pëlqim për mbajtjen e këtij festivali. Për ministren në qeverinë e Serbisë, Milica Gjurgjeviq Stamenkovski, është e papranueshme që të mbahet një tubim në Vidovdan, i cili, sipas saj, përfaqëson regjimin e Albin Kurtit. “Vidovdani nuk ka lidhje me këtë festival. Çfarë do të thotë kjo – se kur është Vidovdan, asgjë tjetër nuk mund të organizohet? Sigurisht që mundet”, thotë historiani Milovan Pisari. “Problemi për autoritetet në Beograd, por edhe për autoritetet në Prishtinë, është se po organizohet dialogu mes serbëve dhe shqiptarëve. Vidovdani përdoret për të riaktualizuar narrativën nacionaliste, që i ndan njerëzit.” Deklaratat e politikanëve nuk kanë të bëjnë me festivalin dhe as me mesazhet që ai dërgon, të cilat janë mesazhe pajtimi dhe bashkëpunimi mes dy popujve”, thotë Pisari për DW. Mos lejoni përvetësimin e “Vidovdanit” Meqenëse ministri i Punëve të Brendshme Ivica Daçiq deklaroi, se do të ishte mirë që festivali të anulohej, organizatorët – Nisma e të Rinjve për të Drejtat e Njeriut, iniciativat qytetare dhe organizata Integra nga Kosova – vendosën që të shtyjnë të gjitha ngjarjet publike të festivalit, të planifikuara për datën 28 qershor, për një ditë. Bashkëpunëtorja e Institutit për Historinë e Re të Serbisë në Beograd, Olga Manojloviq Pintar, thekson se “qarqet më shkatërruese të krahut të djathtë” nuk duhet të lejohen të përvetësojnë Vidovdanin. “Është një ditë që shënon edhe ngjarje si ekstradimi i Sllobodan Millosheviqit në Hagë, që sigurisht është një nga vendimet më të guximshme dhe më të rëndësishme politike të marra në shekullin e 21-të. Pra, ky festival, në vetë Vidovdan, duhet të ketë një simbolikë të qartë se Vidovdani është i të gjithëve dhe se jeta e njerëzve në Kosovë duhet të harmonizohet dhe të udhëhiqet nga vlerësimi dhe respekti reciprok”, thotë Manojloviq Pintar. Ajo beson se është mirë që festivali është caktuar për periudhën prej 27 deri më 29 qershor. “Shpjegimi i ministrit ishte i pritshëm dhe i koordinuar, pra i inskenuar së bashku me deklaratat e kryetarit të bashkisë së Beogradit dhe ministrit të Brendshëm”, beson Olga Manojloviq Pintar. Sulmet vetëm manipulim Që nga ekzistenca e tij, festivali “Mirëdita, dobar dan” është shoqëruar pothuajse çdo vit me protesta të lëvizjeve dhe partive të djathta dhe konservatore në Beograd. Dy vite më parë, kur u mbajt për herë të fundit, kaloi i qetë dhe dukej se tensionet më në fund po qetësoheshin në Serbi për shkak se në festival ishin të ftuar artistë shqiptarë nga Kosova. Pse tani janë rikthyer tensionet? “E gjithë historia është një bombë tymi pas së cilës fshihet një proces i vazhdueshëm dhe i pandalshëm i dorëzimit të institucioneve dhe aktiviteteve publike në veri të Kosovës tek autoritetet në Prishtinë. Parullat nacionaliste, deklaratat nxitëse, valëvitja e flamujve në fakt falsifikojnë faktet dhe shtrembërojnë realitetin”, thotë Olga Manojloviq Pintar. Ajo shton se fakti që festivali i vitit 2022 kaloi pa problem, “dëshmon qartë se trazirat dhe protestat e së djathtës në rrugë janë gjithmonë të nxitura nga autoritetet dhe jo shpërthime spontane pakënaqësie”. “Përhapja e urrejtjes ndaj të tjerëve dhe krijimi i një ndjenje të cenueshmërisë kolektive, e cila filloi me interpretime të përgjumura të Rezolutës së OKB-së për Srebrenicën, tani vetëm po nxehet për të vluar në gusht gjatë përkujtimit të Stuhisë (Oluja e Kroacisë…),” shprehet Manojloviq Pintar. Milovan Pisari tërheq vëmendjen se me 26 qershor në Bruksel, pas një pauze të gjatë, janë rinovuar negociatatnë nivelin më të lartë ndërmjet Beogradit dhe Prishtinës, në të cilat kanë marrë pjesëAleksandar Vuçiqdhe kryeminisrtri i KosovësAlbin Kurti. “Të gjithë e dimë se tani në nivel ndërkombëtar ka një situatë të tensionuar mes Serbisë dhe Kosovës. Kohëve të fundit në Kosovë po ndodhin disa gjëra, si për shembull, në lidhje me dinarin, me targat, me kartat eidentitetit… Elita politike në Serbi ka dashur ta shfrytëzojë këtë moment për t’u treguar votuesve dhe atyre që janë në anën e tyre se ende e mbrojnë Kosovën”. “Por ky është një keqkuptim i madh”, thotë Pisari. “Pra, ka tensione, por ne e dimë që ka negociata në prapavijë. Ne e dimë se negociatat ndërmjet Beogradit dhe Prishtinës kanë vazhduar. E shihni se cili është thelbi i këtij nacionalizmi – ngadalë po shkojnë drejt normalizimit të marrëdhënieve ndërmjet Kosovës dhe Serbisë, por nuk mund ta pranojnë publikisht dhe pastaj t’ia kalojnë ‘fajin’ festivalit, pra punëtorëve të kulturës, njerëzve të thjeshtë që duan të bashkëpunojnë”, vlerëson historiani. Kultura sërish në hijen e politikës Pothuajse të gjithë ata që sulmuan organizatorët e “Mirëdita, dobar dan”, janë të bindur se ky event nuk ka asnjë lidhje me kulturën. Mirëpo, në festival vijnë dhjetëra artistë, shkrimtarë, aktorë, muzikantë, fotografë dhe regjisorë, ndër ta edhe Jeton Neziraj, me veprën e të cilit do të hapet festivali në Beograd. E ftuara e festivalit është edhe Ermina Murati, e cila do të ketë një ekspozitë në Beograd. “Artistët dhe ngjarjet kulturore po bëhen gjithnjë e më shumë shënjestër e sulmeve nga shumica në pushtet në Serbi, e cila më tej homogjenizoi dhe “thithi” kundërshtarët nacionalistë të festivalit, si Partia Radikale Serbe dhe Zavetnici. Në fund të fundit, aktori dhe shkrimtari Fegj Shutkan, i cili duhej të merrte pjesë në festivalin letrar rajonal KROKODIL, u dëbua nga Serbia për shkak se mori pjesë në protestat “Serbia kundër dhunës”, kujton për DW Marko Milosavljeviq nga Nisma e të rinjve për të drejtat e njeriut. Ai shton se “në vizionin e botës serbe që ka për shembull Aleksandar Vulin”, nuk ka vend për kulturën e asnjë kombi që ai nuk e do, as të shqiptarëve të Kosovës dhe as për ndonjë zë kritik. “Përkundër të gjitha sulmeve, në këtë festival presim një numër të madh të mysafirëve – sepse ai është krijuar dhe ekziston për shkak të kulturës”, thotë Milosavljeviq.",https://kohajone.com/rajoni/dw-miredita-dobar-dan-festivali-i-padeshiruar-ne-beograd-una-sabljakovic/,Region,
867,"“Gjithçka do të jetë në rregull!”, presidenti Vuçiç: Sulmuesi në Ambasadën izraelite ishte i trajnuar mirë","Presidenti i Serbisë, Aleksandar Vuçiq, tha se rritja e nivelit të rrezikut të sigurisë ka të ngjarë që të mbetet në fuqi deri më 2 korrik, duke iu referuar incidentit ku një sulmues plagosi një polic para Ambasadës izraelite në Beograd një ditë më parë. “Mendoj se do të zgjidhin gjithçka deri të martën dhe më pas gjithçka do të jetë në rregull”, tha Vuçiq për TV Prva. Niveli i kërcënimeve të sigurisë nga terrorizmi – që u ngrit një ditë më parë – nënkupton shtim të pranisë policore. Vuçiç po ashtu tha se “sulmuesi ishte jashtëzakonisht i trajnuar mirë” dhe ai sulmoi policin me hark me shigjeta, duke pasur harkun në çantën e tij, “në mënyrë që sulmi të ishte krejtësisht i papritur”. Gjatë sulmit në Ambasadë, sulmuesi u vra nga polici që u plagos. Gjendja shëndetësore e policit të plagosur është jashtë rrezikut për jetë. Ministri i Punëve të Brendshme të Serbisë, Ivica Daçiq, tha për televizionin publik serb se dy persona janë arrestuar, duke shtuar se “terrorizmi nuk mund ta mposhtë shtetin”. Ai tha se aksioni policor po vazhdon në mbarë Serbinë dhe mbrëmë disa lokacione janë kontrolluar dhe dhjetëra persona janë marrë në pyetje. “Prokuroria do të vendosë se si do të veprohet”, tha Daçiç, duke shtuar se “sinagoga në Beograd ka të ngjarë të ketë qenë caku i parë i sulmuesve”. Sulmuesi i vrarë u identifikua si Millosh Zhujoviç, i cili sipas Daçiçit, ishte nga Mlladenovaci dhe ishte konvertuar në islam. “Është konstatuar se personi që ka kryer sulmin terrorist është Millosh Zhujoviq [1999], emri fetar Salahudin, i konvertuar, nga Mlladenovaci, i cili është shpërngulur për të jetuar në Novi Pazar”, tha Ministria e Brendshme serbe të shtunën. Më 29 qershor, policia ka kryer kontrolle në disa lokacione në Novi Pazar, pas dyshimeve se mund të ketë lidhje me sulmin. Novi Pazari, që gjendet rreth 270 kilometra nga Beogradi, është komunë e banuar me shumicë boshnjake. Sipas agjencisë Associated Press, një zëdhënës i Ministrisë së Jashtme të Izraelit tha të shtunën se “ka pasur një tentim për sulm terrorist pranë Ambasadës izraelite në Beograd.",https://kohajone.com/rajoni/gjithcka-do-te-jete-ne-rregull-presidenti-vucic-sulmuesi-ne-ambasaden-izraelite-ishte-i-trajnuar-mire/,Region,
868,"Diskutimi për sulmin në Banjskë, SHBA dhe BE kërkojnë përgjegjësi për Milan Radoçiqin","Sulmi terrorist i 24 shtatorit 2023 në Banjskë, ishte temë diskutimi në Samitin e Dubrovnikut, ku morën pjesë Ndihmës sekretari amerikan, James O’Brien dhe emisari i posaçëm i BE-së për dialogun, Miroslav Lajçak. O’Brien, deklaroi se Serbia ka premtuar që Millan Radoçiq do të përballet me ligjin lidhur me sulmin e armatosur ndaj Policisë së Kosovës më 24 shtator 2023, ku u vra një zyrtar policor dhe tre sulmues serbë. Ndihmës sekretari amerikan shtoi shprehu pritjen që Serbia të përmbushë këtë premtim dhe të sigurojë që Radoçiq të kalojë në një proces të plotë ligjor. Ai gjithashtu theksoi se përdorimi i forcës për zgjidhjen e çështjeve duhet të përjashtohet si në Bosnje e Hercegovinë, ashtu edhe në veri të Kosovës. E emisari i BE-së, Miroslav Lajçak theksoi qëndrimin e qartë të BE-së që të gjithë ata që kryen aktet kriminale në Banjskë të Zveçanit duhet të mbahen përgjegjës dhe të ndëshkohen. “Pozicioni i BE-së ka qenë i formuluar dhe është i qartë që ata që i kanë kryer aktet kriminale në shtator të vitit 2024 duhet të mbahen përgjegjës. S’ka imunitet për ta dhe BE-ja e përsërit këtë edhe në takime bilaterale”, tha Lajçak. Autoritetet në Kosovë e vlerësojnë si akt agresioni sulmin në Banjskë dhe kanë fajësuar Serbinë se ka gisht në të. Beogradi ka mohuar përfshirjen. Kryeministri i Kosovës, Albin Kurti, ka vendosur si një prej kushteve për angazhim në dialog me Serbinë, edhe dorëzimin e Radoiçiqit dhe grupit të tij tek autoritetet gjyqësore të Kosovës. Bashkimi Evropian ka thënë se Serbia nuk është treguar e gatshme të pranojë këtë kusht, gjatë rundit të fundit të dialogut të mbajtur më 26 qershor. /Telegrafi/",https://kohajone.com/rajoni/diskutimi-per-sulmin-ne-banjske-shba-dhe-be-kerkojne-pergjegjesi-per-milan-radociqin/,Region,
869,Vjosa Osmani takon Hillary Clinton,"Presidentja e Kosovës, Vjosa Osmani po merr pjesë në Samitin e grave lidere botërore në Itali. Ajo gjatë dy ditëve të samitit ka pasur diskutime përmbajtësore bashkë me ish-sekretaren e Shtetit Hillary Clinton. “Republika e Kosovës do të qëndrojë gjithnjë në krah të aleatëve të saj për të siguruar një të ardhme më të qëndrueshme e më të sigurt për të gjithë”, ka shkruar Osmani në Facebook.",https://kohajone.com/kosova/vjosa-osmani-takon-hillary-clinton/,Region,
870,Kosova ndalon përdorimin e TikTok-ut,"Qeveria e Kosovës ka miratuar një vendim që ndalon përdorimin dhe funksionimin e aplikacionit TikTok në institucionet shtetërore të vendit. Zv/ministri i Punëve të Brendshme të Kosovës, Bardhyl Dobra, tha se ndalimi i kësaj platforme bëhet për shkak të rreziqeve kibernetike që ajo paraqet. ”Ky vendim ka për synim të mbrojë institucionet shtetërore të Kosovës kundër kërcënimeve dhe veprimeve të sigurisë kibenernetike të cilat mund të shfrytëzohen për sulme kibernetike ndaj infrastrukturës të teknologjisë së informacionit dhe komunikimit të institucioneve të Kosovës”, tha ai. Vendimi i Qeverisë obligon të të gjitha institucionet publike të cilat janë pronare dhe administrojnë rrjete shtetërore të komunikimit “që të vendosin kufizimet nevojshme teknike për ndalimin e funksionimit të shërbimeve të aplikacionit TikTok në ambientet zyrtare të punës. Po ashtu, të gjithë zyrtarët publikë janë të obliguar që në pajisjet zyrtare të largojnë aplikacionin TikTok dhe skedarët instalues të tij”, tha Dobra. Qeveria e Kosovës tha se ndalimi i TikTok-ut në institucione u bë duke ndjekur shembullin edhe të shteteve aleate. Shumë shtete në mbarë botën kanë vendosur kufizime ndaj kësaj platforme, për shkak të shqetësimeve të sigurisë, teksa .Bashkimi Evropian ka ndaluar përdorimin e TikTok-ut në institucionet e tij. /REL/",https://kohajone.com/teknologji/kosova-ndalon-perdorimin-e-tiktok-ut/,Region,
871,"”Ngec” lobimi për njohjen e Kosovës, Parlamenti i Spanjës se mbështet iniciativën e disa partive nga rajoni katalanas","Nisma e disa partive nga rajoni katalanas për njohjen e Kosovës, nuk është pranuar nga Parlamenti i Spanjës. Nisma u refuzua me shumicë dërrmuese me 293 vota, 25 pro dhe 27 abstenime. Propozimi u soll në foltore nga “Junts”, një parti separatiste katalanase. Deputeti i Junts Eduard Pujol tha dy ditë më parë se Kosova është një “shtet i së drejtës” dhe se vendimi i saj për të shpallur pavarësinë u njoh nga Gjykata Ndërkombëtare e Drejtësisë.",https://kohajone.com/kosova/ngec-lobimi-per-njohjen-e-kosoves-parlamenti-i-spanjes-se-mbeshtet-iniciativen-e-disa-partive-nga-rajoni-katalanas/,Region,
872,Arrestohet një serb i dyshuar për krime lufte,"Personi që është arrestuar në regjionin e Mitrovicës për spiunazh është Aleksandar Vlajiç, ish-polic i Kosovës dhe i njëjti i ka sulmuar zyrat e Komisionit Qendror të Zgjedhjeve në veri të vendit. Prokuroria pas zhvillimit të hetimeve disa mujore në bashkëpunim me Agjencinë e Kosovës për Inteligjencë dhe Policinë e Kosovës – Drejtorinë Kundër Terrorizmit, sot në mbrëmje në regjionin e Mitrovicës ka arrestuar një person. Sipas Prokurorisë, i arrestuari A.V. dyshohet për kryerjen e veprës penale “Spiunazhi”, nga neni 124 të KPRK-së. “I njëjti me aktvendim të Prokurorit të Shtetit nga Prokuroria Speciale është ndaluar prej 48 orësh dhe për momentin nga Policia e Kosovës janë duke u kryer bastisje në banesën e të dyshuarit”, thuhet në njoftim. /KosovaPress/",https://kohajone.com/rajoni/arrestohet-nje-serb-i-dyshuar-per-krime-lufte/,Region,
873,Kryeministri Albin Kurti: Në Bruksel do të shohim se në çfarë gjendje ndodhemi,"Kryeministri i Kosovës, Albin Kurti tha se në rundin e ri të dialogut, që do të mbahet në Bruksel më 26 qershor, do të diskutohet për gjendjen e këtij procesi dhe në rrugën përpara. “Besoj që përveç tjerash, takimi i nesërm edhe bilateral edhe trilaterial do të jetë në funksion të rikapitullimit të këtij procesi trevjeçar. Të shohim se në çfarë gjendje ndodhemi dhe cilat janë idetë se si mund të ecet përpara”, tha Kurti. Takimi mes Kurtit dhe presidentit të Serbisë, Aleksandër Vuçiçit, nën ndërmjetësimin e Bashkimit Evropian është konfirmuar edhe nga vetë blloku. Një ditë më parë, nga Brukseli thanë se në takimet, dypalëshe dhe trepalëshe, do të vlerësohen arritjet në dialog dhe takimet “do të fokusohen në rrugën përpara”. Javën e kaluar, nga Qeveria e Kosovës thanë për Radion Evropa e Lirë se ky takim në Bruksel pritet të ketë fokus kryesor zbatimin e Marrëveshjes në rrugën drejt normalizimit të raporteve, Aneksi për zbatimin e saj “dhe rruga përpara”.",https://kohajone.com/rajoni/kryeministri-albin-kurti-ne-bruksel-do-te-shohim-se-ne-cfare-gjendje-ndodhemi/,Region,
874,Aeroporti i Tiranës po përfiton nga sfidat e aeroporteve të Shkupit dhe Ohrit,"Aeroporti i Tiranës po bëhet një pikë kyçe për fluturimet në Evropë, me më shumë se 100 destinacione të lira, duke e bërë atë më tërheqës për udhëtarët në krahasim me aeroportet e Shkupit dhe Ohrit. Këto të fundit po përballen me sfida serioze si reduktimi i linjave të fluturimeve dhe infrastruktura e dobët, çka po ndikon negativisht në turizmin lokal. Profesor Zoran Tuntev, nga Fakulteti i Turizmit, thekson se zvogëlimi i numrit të linjave të fluturimit në aeroportin e Ohrit nga 12 në vetëm dy në javë është një problem serioz që kërkon veprime të menjëhershme. Ai shton se ndërtimi i infrastrukturës në Shqipëri po përparon, ndërsa Maqedonia e Veriut është duke u mbrapsht në këtë aspekt.",https://kohajone.com/rajoni/aeroporti-i-tiranes-po-perfiton-nga-sfidat-e-aeroporteve-te-shkupit-dhe-ohrit/,Region,
875,"Kurti dhe Vuçiç takohen në Bruksel, opozita e Kosovës: Qëllimi final i dialogut, njohja reciproke","Në prag të takimit të kryeministrit të Kosovës, Albin Kurti me presidentin e Serbisë, Aleksandër Vuçiç në Bruksel, partitë opozitare kërkojnë nga Kurti që qëllim final i dialogut të jetë njohja reciproke. Sipas tyre, kreu qeveritar nuk duhet të devijojë përpjekjet shumëvjeçare të Kosovës që njohja reciproke të jetë në qendër të marrëveshjes dhe jo vetëm të jetë fokus normalizimi i marrëdhënieve përmes Marrëveshjes Bazë të Brukselit dhe aneksit të Ohrit. Deputetja e Partisë Demokratike të Kosovës (PDK), Blerta Deliu, thotë për KosovaPress, se qasja e qeverisë në dialog duhet të jetë e mirë koordinuar me aleatët e Kosovës. “Nëse qasja e qeverisë do të ishte e mirë koordinuar. Nëse partneriteti i qeverisë lidhur me procesin e dialogut dhe partnerët do të kishte një koordinim më të mirë absolutisht nuk do të duhej fare as që të diskutohet një marrëveshje finale pa njohje në qendër. Ky nuk ka qenë as synim, por kjo pastaj është devijim i përpjekës sonë disa vjeçare për të mbyllur një herë e mirë raportin me Serbinë. Një marrëveshje finale, apo siç e thatë normalizimi i marrëdhënieve është një proces që po ndodh që një kohë të gjatë”, tha Deliu. Kritika për devijim të procesit të dialogut janë shprehur edhe nga deputetja e LDK-së, Rrezarta Krasniqi, e cila thotë për KosovaPress, se në Qeverinë Kurti nuk flitet më për njohje reciproke por vetëm për zbatim të marrëveshjes së Brukselit e cila sipas saj primare ka autonominë për serbët në Kosovë. “Ka qenë pikërisht kryeministri Kurti që e ka sjell dialogun deri këtu, ku nuk flitet për njohjen reciproke. Munden këta me fol në vete, por sa i përket Shteteve të Bashkuara të Amerikës dhe Bashkimit Evropian ju e keni pa se të gjitha marrëveshjet çka ka qenë kanë janë për normalizimin e raporteve dhe jo njohje reciproke”, shton Krasniqi. Ndërkaq, deputetja e AAK-së, Time Kadrijaj, thotë se kryeministri Kurti duhet të insistojë që dialogu të përfundojë me njohje reciproke, pavarësisht marrëveshjes së Brukselit dhe aneksit të Ohrit. “Gjithmonë kemi thënë se luftën e kemi bërë dhe përfunduar me aleatë. Shtet ndërtimin e Kosovës e kemi bërë me aleatë, mirëpo këto veprime të pakoordinuara të kësaj qeverie kanë bërë që të humbin aleatët, përfshirë edhe Shtetet e Bashkuara të Amerikës. Kjo do t’i shkaktojë dëme Kosovës, andaj ne kemi përsëritur se duhet ruajtur aleancat që i kemi ndërtuar. Duhet të insistohet dhe duhet të kërkohet (Njohja e reciproke). Ne kërkojmë që dialogu duhet të përfundojë me njohje reciproke”, thotë deputetja opozitare. Takimin Kurti-Vuçiç në Bruksel më 26 qershor e kanë konfirmuar edhe nga Qeveria e Kosovës. Sipas tyre në këtë takim do të flitet për zbatimin e Marrëveshjes Bazë të Brukselit dhe aneksin Ohrit. Ky është takimi i parë pas sulmit terrorist në Banjskë të Zveçanit që ndodhi në shtator të vitit 2023.",https://kohajone.com/rajoni/kurti-dhe-vucic-takohen-ne-bruksel-opozita-e-kosoves-qellimi-final-i-dialogut-njohja-reciproke/,Region,
876,Bashkimi Evropian i ndarë për masat ndaj Kosovës,"Masat ndëshkuese ndaj Kosovës të vendosura nga Bashkimi Evropian një vit më parë, do të largohen pjesërisht dhe gradualisht. Vendet anëtare të bllokut në diskutimin në Komitetin për politikë dhe siguri të BE-së nuk gjetën pajtim të plotë për këtë çështje. Si arsye thuhet se është se Kosova nuk i ka plotësuar të gjitha kushtet e BE-së. Kosova është penalizuar në disa aspekte nga masat ndëshkuese. Dëmi më i madh është që Kosova nuk është kyçur në projektet e BE-së, sidomos në projektet e rritjes për Ballkanin Perëndimor dhe për IPA. Ato në njëfarë mënyre e kanë pasur një ndalesë dhe të pritet se çka do të ndodhë me masat Largimi i pjesshëm i masave shihet edhe si një mundësi për të rifilluar dialogu. Mund të jetë një sinjal pozitiv për Qeverinë e Kosovës që të hapet një dritare që dialogu të vazhdojë aty ku ka mbetur, pra me zbatimin e marrëveshjeve.",https://kohajone.com/kosova/bashkimi-evropian-i-ndare-per-masat-ndaj-kosoves/,Region,
877,"Begaj, Kurti dhe Plenkoviç në Hamburg. Ministri serb i Kosovës mbështeti kombëtaren shqiptare?","Presidenti Bajram Begaj me kryeministrin Albin Kurti dhe kryeministrin kroat, Andrej Plenkoviç, ishin në stadiumin e Hamburgut ku u luajt takimi mes Shqipërisë dhe Kroacisë. Ministri për kthim dhe komunitete, Nenad Rashiç nga komuniteti serb ishte në këtë stadium. Por nuk dihet nëse dhe ai ishte prezent në stadium për takimin Shqipëri-Kroaci. “Çfarë Shqipërie që na mbush ndjenja dhe entuziazëm! Atmosferë që nuk përsëritet me lojë të bukur futbolli. Ëndrra vazhdon!”, ka shkruar Kurti në rrjete sociale pas takimit. Kryeministri udhëtoi drejt Hamburgut me ftesë të përfaqësuesit të posaçëm të Gjermanisë për Ballkanin Perëndimor, Manuel Sarrazin.",https://kohajone.com/rajoni/begaj-kurti-dhe-plenkovic-ne-hamburg-ministri-serb-i-kosoves-mbeshteti-kombetaren-shqiptare/,Region,
878,"Lajçak “zbutet” në Prishtinë: Ura e ibrit të hapet, por me kujdes","Ndërmjetësuesi i BE-së për dialogun Prishtinë-Beograd, Miroslav Lajçak përfundoi një vizitë urgjente në Kosovë. Pas takimit me zëvendëskryeministrin, Besnik Bislimi, zyrtari nga Brukseli nuk tregoi nëse BE-ja do të heqë masat e vendosura ndaj Kosovës, por vetëm pohoi që raporti i shefit të tij do të diskutohet gjatë të mërkurës nga vendet anëtare. “Do ta merrni vesh nesër”, tha Lajçak. Ai shtoi se qëndrimi i tij personal është që masat e vendosura para një viti duhet të hiqen. Ndërmjetësuesi u pyet edhe për një çështje tjetër të nxehtë, atë të hapjes së urës së Ibrit. Ai bëri një kthesë nga deklarata e disa orëve më parë, kur tha pranë kryeministrisë se ura duhet të hapet, sipas marrëveshjeve të disa viteve më parë.",https://kohajone.com/kosova/lajcak-zbutet-ne-prishtine-ura-e-ibrit-te-hapet-por-me-kujdes/,Region,
879,"Borrell dorëzon tek vendet e BE-së raportin ndaj Kosovës, nuk dihet nëse ka rekomanduar heqjen e masave","Kryediplomati i Bashkimit Evropian, Josep Borrell ka dorëzuar tek vendet e BE-së raportin lidhur me masat që i janë vënë Kosovës më shumë se një vit më parë. Në raport është bërë vlerësimi nëse duhet hequr masat ndaj Kosovës, të vëna për shkak të tensionimit të situatës në veri të vendit, në maj dhe qershor të vitit 2023. Megjithatë, nuk dihet nëse Borrelli ka rekomanduar heqjen e masave. Diskutimi i parë rreth këtij raporti do të mbahet të mërkurën në nivel të ambasadorëve të vendeve anëtare të BE-së. Megjithatë, në atë takim nuk pritet të merret një vendim se si të veprohet për masat. Dorëzimi i këtij raporti, qoftë edhe me rekomandim të qartë, nuk do të thotë se masat hiqen menjëherë. Ky raport vetëm do t’iu shërbejë vendeve anëtare për ta rikthyer këtë çështje në agjendë dhe për të filluar shqyrtimin e mundësisë së heqjes së masave në të ardhmen. Ndonëse ka kaluar një vit, pak dihet se kush saktësisht është prekur prej këtyre masave. Zyrtarët kanë thënë publikisht se janë pezulluar takimet mes zyrtarëve evropianë dhe atyre të Kosovës, janë pezulluar disa takime në kuadër të procesit të stabilizim-asociimit dhe janë pezulluar dhe janë ndaluar prokurimet e reja të projekteve që burojnë nga IPA 2023 [Instrumentet e Para-Anëtarësimit], dhe nuk kanë filluar diskutimet për IPA 2024. Zyrtarë të BE-së kanë diskutuar për herë të parë rreth mundësisë së heqjes së masave në prill të këtij viti, andaj edhe kanë kërkuar një raport prej Borrell-it. Dorëzimi i raportit është shtyrë disa herë. Si njëra prej arsyeve për shtyrje është përmendur aksioni i Policisë së Kosovës në veri të vendit për mbyllje të degëve të Bankës Kursimore të Postës së Serbisë, por edhe kundërshtimet e ndryshme të disa zyrtarëve të Komisionit Evropian. Disa burime diplomatike i patën thënë Radios Evropa e Lirë atë muaj se shumica e vendeve të bllokut kanë qenë në favor të heqjes së masave kufizuese për Kosovën. Dallimi i vetëm mes vendeve anëtare ka qenë nëse masat duhet të hiqen menjëherë apo gradualisht. /REL/",https://kohajone.com/kosova/borrell-dorezon-tek-vendet-e-be-se-raportin-ndaj-kosoves-nuk-dihet-nese-ka-rekomanduar-heqjen-e-masave/,Region,
880,DW: Mund të pasohet nga veprat kërcënimi për “Serbinë e Madhe”?,"Serbia dhe serbët e Bosnjës gjithnjë e më hapur po synojnë një shtet të përbashkët dhe po zgjerojnë aleancën me Rusinë. Shumica e shteteve të Perëndimit deri tani e shohin në pasivitet këtë zhvillim. Më 11 qershor 2024 ndodhi, ajo që udhëheqësi i serbëve të Bosnjes, Milorad Dodik, e kishte pritur prej vitesh: Në emër të Moskës ambasadori rus në Bosnje dhe Hercegovinë, Igor Kalabuçov, hapi një degë të ambasadës së tij në epiqendrën e Dodikut, në Banja Lukë. Gjatë ceremonisë u prononcua përmes një lidhjeje me video edhe ministri i Jashtëm i Rusisë Sergej Lavrov. Kalabuçov në televizionin boshnjak dy herë pati kërcënuar me “skenarin e Ukrainës”, në rast se Sarajeva do të vazhdojë të afrohet me NATO-n, këtë ai e pati bërë edhe pas pas invazionit rus në Bosnje dhe Hercegovinë, në Republika Srpskan (RS) e dominuar nga serbët, udhëheqja e së cilës nën presidentin Milorad Dodik plafikon shkëputjen nga shteti i përbashkët boshnjak dhe bashkimin me Republikën e Serbisë. Kjo do të bënte realitet “ëndrrën serbomadhe”, pra Serbinëe Madhe të ish-Jugpsllavisë duke u bashkuar në një shtet. Këtë qëllim politik e kishte ish-presidenti i Serbisë, Sllobodan Millosheviç, i cili në vitet 1990 u përpoq ta realizojë atë me mjete ushtarake – ai ishte iniciatori kryesor i katër luftrave në të cilat humbën jetën gati 150.000 vetë dhe mbi katër milionë u bënë refugjatë. Vetëm kur NATO ndërhyri më 1995 në Bosnje dhe më 1999 në Kosovë përmes sulmeve të ashpra nga ajri kundër agresonit serb, forcat serbe u dorëzuan. Rreth 30 vjet më vonë qeveria serbe nën presidentin Aleksandar Vuqiç dhe e inkurajuar edhe nga politika agresive e Moskës, e ka rianimuar „fantazmën e Serbisë së Madhe” të konsideruar deri vonë si të harruar, duke përdorur tani konceptin “bota serbe” (Srpski svet), sipas modelit të Vladimir Putinit me “bota ruse” (Russki mir). Një sërë ish-mbështetës të Millosheviçit janë përsëri në poste, ndër ta edhe ministri i Brendshëm Ivica Dacic, i cili herë pas here gjermanët i cilëson si “gjenocidal”. Festë e përbashkët serbe Vuçiq dikur ka qenë ministër i Informacionit dhe anëtar drejtues në partinë radikale serbe të të dënuarit për krime lufte, Vojislav Seselj, forcat paraushtarake të të cilit kanë kryer krime të panumërta lufte në Kroaci dhe në Bosnje. Në korrik 1995 – në ditët e gjenocidit të Srebrenicës – ai kërkoi në parlamentin e Beogradit, që për çdo serb të vrarë në Bosnje të vriteshin 100 myslimanë boshnjakë. Deri më sot presidenti i Serbisë nuk ka kërkuar falje për këto. Eshtë interesant nga ana tjetër, që kanali rus Telegram sot me influencë si “Rybar”, i cili përhap propagandë proruse lufte dhe autori i të cilit Michail Svintçuk ndodhet nën sanksionet e BE-së, në pranverën 2024 hapi “shkolla mediesh” në Serbi dhe në RS. Më 8 qershor Vuçiq dhe Dodik në Beograd mbajtën një mbledhje të përbashkët të qeverive të Serbisë dhe të Republika Srpska nën moton “një popull, një mbledhje: Serbia dhe Srpska” – me Srpska nënkuptohet RS. Në këtë “asamble panserbe” Dodik erdhi direkt nga Moska, ku ai pritet vazhdimisht përzemërsisht nga presidenti Vladimir Putin dhe ministri i Jashtëm Sergej Lavrov. Në një mesazh përshëndetjeje Lavrov tha: “Bashkë me popujt e tjerë liridashës ne do të ndërtojmë një rend të ri botëror.” Vuçiq më parë pati thënë, se populli serb është i bashkuar dhe ndahet vetëm prej lumit Drina. Asambleja vendosi, që në të ardhmen të kremtohet bashkarisht festa kombëtare serbe më 15 shkurt në Serbi dhe në RS. Garanci stabiliteti? Në Perëndim duket se të paktën qeveria gjermane e ka kuptuar seriozitetin e gjendjes, sepse zëdhënësi i Ministrisë së Jashtme, asamblenë e Beogradit e komentoi si “thënë në mënyrë të moderuar, shumë shqetësuese dhe të dëmshme për Bosnjen dhe Hercegovinën, për Serbinë dhe për të gjitha vendet e Ballkanit Perëndimor”. Të tilla fjalë kaq të qarta ndërkohë nuk janë të vetëkuptueshme në Perëndim, sepse shumë politikanë në BE e madje edhe disa në qeverinë e SHBA-së tek Vuçiqi shohin një “garantues stabiliteti”, pikërisht, ashtu sikurse e shihte Perëndimi asokohe deri më 1999 ish-shefin e Vuçiqit, Millosheviçin si “spirancë stabiliteti” në Ballkanin Perëndimor. Vështirë të kuptohet kjo megjithatë në sfondin e faktit, se përfaqësuesi i lartë ndërkombëtar për Bosnje dhe Hercegovinën, Christian Schmidt, detyra e të cilit është mbrojtja e Bosnjes dhe mbrojtja e Marrëveshjes së Paqes të Dejtonit, në përgjithësi është mjaft i tërhequr. Pasivitet i përfaqësuesit të lartë Gjykata Kushtetuese boshnjake më 9 janar, e shpalli si antiligjore ditën e themelimit të Republika Srpska në vitin 1992, – duke e ndaluar ditën secesioniste të festës dhe paradën e paraushtarakëve. Megjithatë kjo festë krremtohet dhe as që perceptohet nga përfaqësuesi i lartë Schmidt, organizata të tjera dhe zyra e përfaqësuesit të lartë. Kjo pavarësisht faktit që udhëheqja boshnjako-serbe në këtë ditë bën sikur, RS të ishte një shtet më vete, ashtu si edhe krahinat separatiste ukrainase Luhansk dhe Donezk bashkimi i të cilave me Federatën Ruse në shtator 2023 nuk është njohur në nivel ndërkombëtar. Schmidt rezervohet të kritikojë edhe Vuçiqin apo qeverinë e tij, pa të cilat Dodik nuk do të kishte kaq shumë pushtet. Ky pasivitet i Schmidtit i shkon mjaft për shtat palës nacionaliste serbe. Edhe gjatë një vizite së fundi tek presidenti francez Emmanuel Macron Vuçiq tematizoi çështjen e mbylljes së funksionit të përfaqesuesit të lartë për Bosnjen dhe Hercegovinën. Por pavarësisht dobësisë së Schmidt-it, posti i tij është “linja e fundit mbrojtëse” e shtetit të Bosnjes dhe Hercegovinës. Lule në varrin e Stalinit Eshtë e paqartë, nëse Perëndimi dhe Schmidt po bëhen më të ndërgjegjshëm për konfikltin kërcënues në Bosnje, e nëse ato ndërgjegjësohen, më në fund duhet të veprojnë. Po ashtu është e paqartë, nëse SHBA vërtetë sikurse kanë deklaruar, do ta mbrojnë Bosnjen si shtet, në rast se në të ardhmen president do të jetë Donald Trump. Një gjë është e sigurtë: Nëse Beogradi dhe Banja Luka shpallin bashkimin mes tyre me bekimin e Moskës, atëherë do të jetë shumë vonë. Sa cilët janë garantuesit e stabilitetit në Europën Juglindore, kjo mund të lexohet ndonjëherë në disa shembuj në dukje të vegjël, por me shumë domethënie. Si p.sh një gjest në Moskë i zëvendëskryeministrit Vulin, që edhe në kohën e Millosheviçit ka qenë funksionar shteti me influencë dhe vitet e fundit edhe shef i shërbimit sekret e ministër i mbrojtjes. Më 11 qershor Vulin në Kremlin u përkul me nderim përpara bustit të vrasësit masiv Josef Stalin duke vendosur lule në varrin e tij. Alexander Rhotert që nga viti 1991 studion për ish-Jugosllavinë dhe punon në pozicione të ndryshme për OKB-në, NATO-n, OSBE-në si dhe përfaqësuesin e lartë në Bosnje dhe Hercegovinë.",https://kohajone.com/rajoni/dw-mund-te-pasohet-nga-veprat-kercenimi-per-serbine-e-madhe/,Region,
881,"Nga Ukraina në Kosovë, ish-sekretari i NATO-s flet për rrezikun e ndikimit rus në Ballkan","Sekretari i Mbrojtjes në Britani të Madhe gjatë luftës në Kosovë, George Robertson thotë se aktualisht sfida më e madhe e sigurisë me të cilën përballet bota është mposhtja e presidentit rus, Vladimir Putin. Për The Geopost, Robertson thekson se fitorja e Ukrainës është jetike për ndaljen e ndikimit rus në Ballkan dhe më gjerë. Në të kundërtën, shton ai, Rusia do të shkojë edhe “më larg”. Intervista e plotë: 25 vite pasi ishit Sekretar i Përgjithshëm i NATO-s, cilat janë sfidat me të cilat përballet NATO sot? Është jashtëzakonisht e rëndësishme për të gjithë botën dhe veçanërisht botën perëndimore që Ukraina të mbijetojë si një vend dhe t’i rezistojë dhe zmbrapsë ata që e kanë pushtuar atë në mënyrë të paligjshme dhe pa provokime fare. Ju thatë (në konferencë) se sfida më e madhe është ndikimi rus në Ballkan, si e shihni problemin e ndikimit rus, veçanërisht në Serbi? Lord Robertson: Nuk ka dyshim se Rusia po kërkon të zgjerojë ndikimin e saj, jo vetëm në Ballkanin Perëndimor, por në fakt në të gjithë botën dhe veçanërisht në Evropën Perëndimore. Por Ballkani Perëndimor është pjesë e territorit që ata (ruset) do të donin të dominonin. Prandaj, ata janë të përfshirë në përçarje, në sabotim ekonomik, ata janë të përfshirë në sulme kibernetike, sepse kjo është mënyra në të cilën ata veprojnë, dhe ata, nëse fitojnë në Ukrainë, do të bëjnë shumë më tepër në të ardhmen. Pra, njerëzit duhet të jenë shumë të kujdesshëm në këtë rajon për atë që Rusia do të bëjë përfundimisht, veçanërisht nëse fitojnë në Ukrainë. Lord Robertson: Ne i dhamë Kosovës lirinë e saj. E çliruam nga dhuna që po bëhej ndaj saj, por nuk i dhamë asaj të ardhmen e vet, e ardhmja e saj është në duart e njerëzve si ju, të popullatës së Kosovës në tërësi, dhe ata duhet të sigurohen që të ndërtojnë mbi këtë. Ju e dini se fëmijët që ishin të vegjël në kohën e çlirimit 25 vjet më parë, tani do të jenë vetë prindër dhe gjyshër dhe prandaj ne dhe ju duhet të shohim shumë se çfarë duhet bërë për të krijuar një komunitet të begatë ku ka një unitet midis të gjitha vendeve të ndryshme në Ballkanin Perëndimor. E dini, Madeleine Albright u pyet një herë nëse ishte pesimiste apo optimiste dhe ajo u përgjigj, unë jam një optimiste që merakoset. Kështu që unë jam optimist për Ballkanin Perëndimor dhe veçanërisht për Kosovën, por merakosem gjithashtu./The Geopost/",https://kohajone.com/rajoni/nga-ukraina-ne-kosove-ish-sekretari-i-nato-s-flet-per-rrezikun-e-ndikimit-rus-ne-ballkan/,Region,
882,"Denoncohet në polici deputeti, qytetari: Më tha do ta shohësh se kush jam","Deputeti i Lëvizjes Vetëvendosje, Armend Muja është denoncuar për kanosje nga një qytetar në Prishtinë. Denoncuesi pretendon se Muja e ka ndaluar në rrugë të mërkurën pasdite dhe i është drejtuar me fjalë kërcënuese. Sipas dëshmisë së tij, të dhënë para hetuesve policorë, Muja i ka thënë viktimës “A je ti… o shikofc i bradashit, do ta shohësh kush jam unë”, raportojnë mediat kosovare. Nga ana tjetër, ai ka deklaruar se është ndier i kërcënuar nga deputeti Muja, prandaj ka vendosur që ta njoftojë Policinë e Kosovës.",https://kohajone.com/kosova/denoncohet-ne-polici-deputeti-qytetari-me-tha-do-ta-shohesh-se-kush-jam/,Region,
883,"FOTO/ Zbulohen të tjera municione serbe në veri të Kosovës, policia arreston edhe pronarin e tyre","Këtë të enjte, të tjera municione serbe janë zbuluar në veri të Kosovës, ndërsa në pranga ka rënë poseduesi i tyre. Ministri i Brendshëm, Xhelal Sveçla thotë se bëhet fjalë për armë dhe mjete eksplozive si granatë dore, armë e gjatë, municion, radiolidhje, antiplumba e pajisje teknologjike. “Vijon suksesshëm angazhimi ynë në ç’rrënjosjen e krimit dhe largimin e mbetjeve kriminale të Serbisë në vendin tonë. Armë dhe mjete eksplozive si granatë dore, armë e gjatë, municion, radiolidhje, antiplumba e pajisje teknologjike janë zbuluar sot nga Policia e Kosovës gjatë bastisjes në një lokacion në fshatin Uglarë të Zubin Potokut. Personit të cilit i janë gjetur këto armë e pajisje është arrestuar dhe lënda është proceduar në Prokurori. Asnjë kompromis ndaj krimit, individëve apo grupacioneve që cenojnë sigurinë e vendit tonë dhe qytetarëve tanë”. Sveçla siguron se nuk do të ndalet “së punuari në mbrojtje të interesave tona shtetërore, siguri ndaj vendit e qytetarëve tanë, sundim të rendit dhe ligjit në çdo cep të Republikës sonë”.",https://kohajone.com/kosova/foto-zbulohen-te-tjera-municione-serbe-ne-veri-te-kosoves-policia-arreston-edhe-pronarin-e-tyre/,Region,
884,"FOTO/ Kurti “futet” në bunker, ja çfarë ka ndodh","Kryeministri i Kosovës, Albin Kurti ka vizituar Studio-Bunkerin e Radios “Kosova e Lirë”. Ky ishte vendi prej nga përhapeshin lajmet në çdo shtëpi të shqiptarëve, nga 4 janari, deri më 21 qershor të vitit 1999. “Ne dëshiruam që të vijmë ta vizitojmë këtë vend ku është transmetuar e vërteta për luftën çlirimtare, për vuajtjet e popullit, për betejat e lavdishme nga 4 janari i vitit 1999 deri më 21 qershor të vitit 1999, kur është bërë edhe raportimi i fundit i Radios “Kosova e Lirë” nga ky vend”, deklaroi ai nga maja e Pallanikut prej ku vepronte me mision të veçantë atëkohë Radio “Kosova e Lirë”. Teksa i dëgjonte rrëfimet nga Riza Berisha, pjesëtar i ekipit të luftës të Radios në atë kohë, ushtar i UÇK-së që mori pjesë në ndërtimin e bunkerit në janar të vitit 1999, kryeministri shprehu urime dhe mirënjohje të veçanta për çlirimtarët lajmëtarë. Studio-Bunkeri i Radios “Kosova e Lirë” që ishte një prej burimeve kryesor i lajmeve për shqiptarët, u ndërtua me urdhrin e shtabit të përgjithshëm të Ushtrisë Çlirimtare të Kosovës me mision në përhapjen e të vërtetës gjatë luftës së fundit në Kosovë.",https://kohajone.com/rajoni/foto-kurti-futet-ne-bunker-ja-cfare-ka-ndodh/,Region,
885,"25 vite liri, zbulohet shtatorja e Tony Blair në Ferizaj. Ka kushtuar 26 mijë euro","Shtatorja e ish-kryeministrit britanik Tony Blair është zbuluar të mërkurën në Ferizaj në shenjë nderimi për kontributin e tij në çlirimin e Kosovës. Në përvjetorin e 25 të çlirimit të Kosovës në qytetin e Ferizajt është zbuluar shtatorja e Tony Blair, e cila është vendosur në sheshin që mban emrin e ish-kryeministrit britanik. Në ceremoninë e organizuar me këtë rast u tha se shtatorja e Blair është krenare dhe e lavdishme ashtu si edhe vet liria e Kosovës. “Kjo datë me historinë që bartë mbi supe, me gjakun që lau vatrat tona, me lavdinë që i mbetet krenare epokave është rrënjë ku rilindi Kosova”, tha kryetari i Ferizajt Agim Aliu. Në pamundësi të ardhjes, vetë Blair kishte nisur një letër duke përshëndetur ceremoninë, ndërsa nga ambasadori britanik u theksua mbështetja për Kosovën. Shtatorja e Tony Blair është rreth 2 metra e gjatë ndërsa ka kushtuar 26 mijë euro.",https://kohajone.com/rajoni/25-vite-liri-zbulohet-shtatorja-e-tony-blair-ne-ferizaj-ka-kushtuar-26-mije-euro/,Region,
886,"Kosova “fsheh” armatimet e rënda, Maqedonci: Nuk jemi si Rusia","Edhe pse mediat kishin raportuar se gjatë paradës ushtarake do të ekspozoheshin edhe armatimet e rënda të ushtrisë së Kosovës, diçka e tillë nuk ndodhi. Ministri i Mbrojtjes, Ejup Maqedonci thotë se praktika e shpalosjes së arsenalit të rëndë në parada, është e zakonshme në shtetet e lindjes dhe jo të perëndimit. “Në formatin perëndimor nuk praktikohet parakalimi me mjete të rënda. Më shumë bëhet në Rusi, Kore të Veriut dhe vendet e Lindjes. Parakalimi me personel dhe armë individuale dhe ekipore është format i yni i parakalimeve”. Nga ana tjetër, Maqedonci nuk e mohoi se gjatë ditëve në vazhdim mund të ketë ekspozim të tillë të armatimeve të pazbuluara më herët.",https://kohajone.com/rajoni/kosova-fsheh-armatimet-e-renda-maqedonci-nuk-jemi-si-rusia/,Region,
887,"25-vjetori i Çlirimit të Kosovës, Rifat Jashari: Dhimbje s’ka, veç krenari dhe pse është derdhur shumë gjak","Përfaqësuesi i familjes Jashari, Rifat Jashari është shprehur i lumtur me rastin e 25-vjetorit të Ditës së Çlirimit. Ai tha se për këtë ditë është derdhur shumë gjak, por sipas tij, ai gjak është paguar. “Qysh më mirë, më i kënaqur nuk jam kanë kurrë qe e arritëm edhe çlirimin e Kosovës. Është derdhur gjak, por është paguar gjak. Dhimbje s’ka, veç krenari. Urime gjithë shqiptareve kudo që janë”, ka thënë Jashari. Sot në nder të 25-vjetorit të Çlirimit të Kosovës, Kuvendi ka mbajtur seancë solemne, ndërsa në sheshet qendrore të kryeqytetit kanë parakaluar ushtarët dhe policët e Kosovës",https://kohajone.com/rajoni/25-vjetori-i-clirimit-te-kosoves-rifat-jashari-dhimbje-ska-vec-krenari-dhe-pse-eshte-derdhur-shume-gjak/,Region,
888,Kurti bashkon ish-presidentët në Prishtinë: 25 vite më parë u shuan të gjitha shpresat e Serbisë,"Në 25 vjetorin e ndërhyrjes së NATO-s dhe çlirimit të Kosovës, kryeministri i Kosovës, Albin Kurti ka qenë pjesë e Konferencës Shkencore të titulluar “Një çerek shekulli shtetndërtim, sfida dhe arritje – qasje multidisiplinare”. Në konferencë ishin të pranishëm ish presidentët, Fatmir Sejdiu i Kosovës dhe Alfred Moisiu nga Shqipëria. Si dhe kryetarët e Akademisë së Shkencave të Kosovës dhe Shqipërisë. Albin Kurti, ka thënë se është e nevojshme të ketë botime akademike për të gjithë atë që ka ndodhur në luftën e fundit. Kurti përmendi faktin se mijëra persona u shpërngulën nga Kosova për të kërkuar strehim. “Sikur sot një çerek shekulli më parë, më 10 qershor 1999 NATO i dha fund fushatës së bombardimeve mbi Jugosllavi pas 78 ditësh bombardimeve. Në Nju Jork Këshilli i Sigurimit I Organizatës së Kombeve të Bashkuara e miratoi Rezolutën 1244 me të cilën autorizonte vendosjen e një force ushtarake e civile në Kosovë. Po atë ditë, UNHCR-ja njoftonte se gjatë gjithë luftës në Kosovë 862 mijë e 979 refugjatë ishin dëbuar jashtë Kosovës dhe se sfida e radhës ishte organizimi i kthimit të tyre. Ditët në vijim treguan që në këtë sfidë nuk ishte siç e kishin menduar zyrtarët e UNHCR-së, sepse me 3 gusht kjo organizatë njoftonte që 90 për qind të refugjatëve ishin kthyer në Kosovë në mënyrë spontane dhe të vetë organizuar, pa çka se ata i gjetën 120 mijë shtëpi të tyre të shkatërruara apo të djegura. Me këtë u shuan edhe shpresat e politikës së shtetit të Serbisë që plani I tyre i gjenocidit përmes operacionit ‘patkoi’ të kishte të paktën pjesërisht sukses për zbrazjen e Kosovës nga shqiptarët vendas”, theksoi Kurti. Ish-presidenti i Kosovës, Fatmir Sejdiu theksoi se përvjetorët si ky që shënojmë sot, ofron një mundësi për të reflektuar për proceset dhe vendimet që i dhanë formë shtetit tonë. “25 vjet më parë, pikërisht më 12 qershor 1999, Kosova doli nga rrënojat e konfliktit dhe shtypjes, duke hapur një faqe të re, duke dalë në dritën e lirisë dhe të respektit. Ndërsa, jemi bashkë këtu në këtë konferencë kushtuar 25 vjetorit të çlirimit të Kosovës, është thelbësore që të reflektojmë mbi udhëtimin që në solli në këtë moment historik. Përvjetorët si ky që shënojmë sot, na ofron një mundësi për të reflektuar për proceset dhe vendimet që i dhanë formë shtetit tonë”, theksoi ai. Ish-presidenti i Shqipërisë, Alfred Moisiu me këtë rast ka uruar që Kosova të ketë ditë edhe më të bardha në të ardhmen. “U bënë 25 vjet kur bota përparimtare vendosën t’i japin fund luftës së turpshme dhe i hapi rrugë ndërhyrjes së trupave të NATO-s në Kosovë. Ne shqiptarët I jemi mirënjohës përjetësisht për këtë hap të madh humanitar, Shteteve të Bashkuara të Amerikës, Britanisë, NATO-s dhe vendeve tjera demokratike evropiane. Urojë që Kosova të ketë ditë edhe më të bardha në të ardhmen. Uroj që shqiptarët në Ballkanin perëndimor të kenë një mirëkuptim mes njëri tjetrit dhe të mendojnë më shumë për të ardhmen duke mos harruar”, theksoi Moisiu.",https://kohajone.com/rajoni/kurti-bashkon-ish-presidentet-ne-prishtine-25-vite-me-pare-u-shuan-te-gjitha-shpresat-e-serbise/,Region,
889,Bullgarët e Maqedonisë për herë të parë votojnë edhe në zgjedhjet evropiane,"Bullgarët e Maqedonisë në Manastir, Kavadar, Shkup, Strumicë, Veles dhe Ohër sot mund të votojnë në zgjedhjet e gjashta parlamentare që mbahen në tre vitet e fundit në Bullgari. Për herë të parë mund të votojnë edhe për zgjedhjet evropiane, por vetëm në Shkup dhe Manastir. Janë gjithsej 120 paraqitje për votim, por ky numër mund të rritet për shkak se mund të votohet edhe nëse nuk jeni paraqitur më herët. Në zgjedhjet parlamentare marrin pjesë 32 formacione politike, përkatësisht 20 parti politike, një kandidat i pavarur dhe 11 koalicione të cilët luftojnë për 240 vendet për deputet./Telegrafi/",https://kohajone.com/rajoni/bullgaret-e-maqedonise-per-here-te-pare-votojne-edhe-ne-zgjedhjet-evropiane/,Region,
890,Nxënësit në Mal të Zi me më pak “pesa” e më shumë “njësha”,"Maturantët në Mal të Zi shënuan rezultat të dobët në provimin e maturës në gjuhën amtare – më të dobëtin në disa vite. Ngjashëm kaluan edhe gjysmëmaturantët. Analiza e Qendrës së Provimeve në këtë vend tregon se ka një mospërputhje të madhe mes notave përfundimtare që nxënësit i morën në shkollë dhe atyre që i morën në provimin e njohurive. Kështu, për shembull, notën “shkëlqyeshëm 5” në lëndën gjuhë e letërsi malazeze, serbe, boshnjake e kroate e morën mbi 1.600 filloristë, ndërsa në provimin e njohurive vetëm 600. Testimi i njohurive të maturantëve dhe gjysmëmaturantëve u përcoll me masa të rrepta kontrolli, përfshirë ndalimin e marrjes së celularëve në provim. Këto masa pasuan pasi, vitin e kaluar, u konstatua se mbi 500 maturantë kopjuan në provim. Profesoresha e gjuhës dhe letërsisë malazeze, serbe, boshnjake e kroate, Svetllana Drobnjak, thotë për Radion Evropa e Lirë se rezultatet e provimit të maturës, të zhvilluar nën masa kontrolli, pasqyrojnë njohuritë reale të nxënësve. “Ne nuk duhet të habitemi dhe as të kritikojmë, por t’i marrim këto rezultate si pikënisje të planit tonë për përmirësim”, thotë Drobnjak. Ajo shpreh besimin se, për shkak të këtyre rezultateve, gjenerata e ardhshme do ta marrë më seriozisht përgatitjen për testin e njohurive. Vetëm 2.1 për qind e nxënësve të shkollave të mesme morën notën më të lartë – “shkëlqyeshëm 5” – në provimin e maturës në gjuhën e tyre amtare. Kjo do të thotë katër herë më pak “pesa” sesa vitin e kaluar. E, derisa numri i “pesave” ra, numri i gjimnazistëve që morën notën më të keqe – “pamjaftueshëm” ose “njësh” – u dyfishua. Krahasuar me vitin 2022, “njësha” kishte tri herë më shumë. Në mesin e nxënësve të shkollave të mesme, nxënësit e gjimnazeve arritën rezultate më të mira, në krahasim me nxënësit e shkollave profesionale. Nga më shumë se 3.000 nxënës të shkollave profesionale, vetëm tetë morën “pesa” në testin e gjuhës amtare. Kjo do të thotë 12 herë më pak “pesa” sesa vitin e kaluar dhe 20 herë më pak se në vitin 2020. Notat përfundimtare në shkollat fillore dhe ato të testit të njohurive janë mjaft të ndryshme. Përderisa më shumë se 1.600 filloristë kishin “pesa” në gjuhën e tyre amtare, si nota përfundimtare në shkollë, më pak se 600 morën të njëjtën notë në provim. Numri i “njëshave” të marrë në testin e njohurive, ishte pothuajse pesë herë më i lartë se në notat përfundimtare në shkollë – 264, përkatësisht 56. Pothuajse e njëjta situatë ishte edhe me matematikën. Ndërsa rreth 1.400 nxënës morën “pesë” si notë përfundimtare, 400 nxënës e morën të njëjtën notë në testin e njohurive. E, derisa rreth 190 nxënës kishin “njësh” si notë përfundimtare, rreth 1.250 nxënës e morën të njëjtën notë në test – pra 6.6 herë më shumë. Kur bëhet fjalë për gjuhën angleze, 2.092 nxënës e morën notën “pesë” si notë përfundimtare në shkollë, por 500 më pak e morën të njëjtën notë në testin e njohurive. Me “njësha” në gjuhën angleze e përfunduan shkollën 20 nxënës, ndërsa të njëjtën notë në testin e njohurive e morën 384. Rezultatet në fizikë ishin më të këqijat në gjashtë vjetët e fundit, dhe në kimi dhe gjeografi në 12 vjetët e fundit. Ministrja e Arsimit e Malit të Zi, Angjella Jakishiq Stojanoviq, tha se ka një çekuilibër mes notave që nxënësit kanë pasur në fund të vitit shkollor dhe rezultateve të testit. Në veçanti, ajo vuri në dukje dallimin mes notave të marra në test nga mbajtësit e diplomës “Lluça”, e cila u jepet nxënësve më të mirë. Sektori joqeveritar dhe përfaqësues të komunitetit arsimor në Mal të Zi paralajmërojnë, prej vitesh, se pas diplomave “Lluça” nuk ka dijeni. Në janar të vitit 2023, Qendra për Edukim Qytetar njoftoi se në pesë vjetët e fundit, më shumë se 10.000 nxënës të shkollave fillore dhe të mesme kanë marrë “Lluça” – mesatarisht rreth 15 për qind e nxënësve të shkollave fillore dhe atyre të mesme. Në testimin e sivjetmë morën pjesë mbi 300 nxënës me “Lluça”, por notën më të lartë e morën vetëm 102 nxënës, bëri të ditur drejtori i Qendrës së Provimeve, Millosh Triviq. Profesoresha Drobnjak thotë se paralelja mes numrit të “Lluça”-ve dhe pesësheve në provimin e maturës, nuk është adekuate. “Nota në fund të vitit përmbledh disa parametra, e nota në test nënkupton një test. Në një numër të madh rastesh ajo pikë… dy ose tri që mungojnë në test, nuk mund të korrigjohen, por në shkollë po”, thotë Drobnjak. Kur bëhet fjalë për numrin e notave të pamjaftueshme apo “njëshave”, Drobnjak thotë se është një alarm që duhet t’i shqetësojë të gjithë. Ajo pret që këto rezultate të shndërrohen në “motiv” si për nxënësit, ashtu edhe për mësimdhënësit në vitet e ardhshme. https://www.evropaelire.org/a/nxenesit-ne-mal-te-zi-me-me-pak-pesa-e-me-shume-njesa/32985101.html",https://kohajone.com/rajoni/nxenesit-ne-mal-te-zi-me-me-pak-pesa-e-me-shume-njesha/,Region,
891,"Çfarë ndodhi 25 vjet më parë, nënshkrimi që çoi në kapitullimin e ish-Jugosllavisë","Me këtë marrëveshje Serbia është detyruar të tërheqë të gjitha forcat e saj policore dhe ushtarake nga Kosova. Marrëveshja është arritur pas fushatës së bombardimeve të NATO-s mbi caqet serbe, e cila ka zgjatur për 78 ditë me radhë, si dhe pas përpjekjeve të ndryshme diplomatike për t’i dhënë fund luftës në Kosovë, gjatë të cilës mbi 10 mijë njerëz janë vrarë, rreth 5 mijë të tjerë të zhdukur dhe mbi 1 milion shqiptarë të zhvendosur. Shkatërrimet materiale po ashtu kanë qenë masive. Misioni ishte i ndarë në pesë zona të përgjegjësisë, që i përkisnin KFOR-it Amerikan, Anglez, Francez, Gjerman dhe Italian. Me hyrjen e NATO-s, në Kosovë ka nisur edhe vendosja e misionit të përkohshëm të Organizatës së Kombeve të Bashkuara, i cili do të administronte vendin për një periudhë të caktuar kohore. Në të njëjtën kohë, është shpërbërë edhe Ushtria Çlirimtare e Kosovës, për t’u shndërruar në Trupat Mbrojtëse të Kosovës.",https://kohajone.com/kosova/cfare-ndodhi-25-vjet-me-pare-nenshkrimi-qe-coi-ne-kapitullimin-e-ish-jugosllavise/,Region,
892,"Që nga 1 korriku, Mali i Zi ndalon makinat më të vjetra se 15 vjet","Në Malin e Zi, nga 1 korriku do të ndalohet importi i makinave më të vjetra se 15 vjet. Mosha mesatare e një automjeti në Mal të Zi është rreth 17 vjet, sipas të dhënave të ekspertëve në vend. Ndërkohë sipas hulumtimeve të bëra, kufiri kritik i moshës së automjeteve pas të cilit rriten pasojat e aksidenteve në trafik është 15 vjet. Dhe pothuajse dy të tretat e automjeteve në Mal të Zi janë më shumë se 15 vjeç. Duke sqaruar ndalimin e importit të makinave të vjetra, Ministria e Transportit tha se automjetet e përdorura të importuara, nga korriku do të kenë karakteristika më të mira të sigurisë dhe teknike, gjë që do t’i bëjë më të sigurta. Si reagim ndaj këtij vendimi, importi i makinave të përdorura u rrit në mënyrë dramatike. Në tre muajt e parë të këtij viti janë importuar 35 % më shumë makina se në të njëjtën periudhë të vitit të kaluar. Krahasuar me të njëjtën periudhë të vitit 2022, rritja e importeve ka kaluar 100 %, sipas të dhënave të drejtorisë doganore. Mali i Zi, numëron më shumë makina për frymë në mesin e vendeve të rajonit, sipas të dhënave të zyrës europiane të statistikave, Eurostat. Në vendin me pak më shumë se 630 mijë banorë janë të regjistruara rreth 285 mijë automjete, nga të cilat 242 mijë automjete pasagjerësh. Përveç dy të tretave të atyre më të vjetra se 15 vjet, rreth një e dhjeta janë makina të prodhuara midis 1979 dhe 1999. Në tre vitet e fundit, Mali i Zi ka importuar rreth 51.500 makina të përdorura, sipas të dhënave nga Drejtoria doganore. Vlera e tyre është më shumë se 270 milionë euro. Më shumë se dy të tretat, rreth 35.000, kanë ardhur nga vendet e Bashkimit Europian. Në pesë vitet e fundit numri i aksidenteve në trafik është rritur për gati 30%. Vetëm në vitin 2023 është rritur me gati 16 % krahasuar me vitin 2022. Po ashtu është në rritje është dhe numri i viktimave. Pra, në vitin 2023, ky numër është rreth 4.5 % më i lartë se një vit më parë. Dorina Kurtaj / SCAN",https://kohajone.com/rajoni/qe-nga-1-korriku-mali-i-zi-ndalon-makinat-me-te-vjetra-se-15-vjet/,Region,
893,"Shtohen 4 ministri të reja, ndryshimet kalojnë në Kuvend","Kuvendi i Maqedonisë së Veriut e ka miratuar të shtunën Ligjin për Organizimin e Ministrive në Qeverinë e re. Ligji parasheh që prej 16 ministrive sa janë aktualisht, të jenë 20 ministri. Për ndryshimet e propozuara nga mandatari për kryeministër, Hristijan Mickoski, votuan edhe deputetët e opozitës shqiptare – Frontit Evropian – duke iu mundësuar partive të shumicës, VMRO DPMNE-së dhe koalicionit VLEN sigurimin e dy të tretave të votave. Mbështetja e Ligjit nga opozita shqiptare u bë në këmbim të formimit të një komisioni ad hoc në Kuvend, për mbikëqyrjen e përfaqësimit të drejtë të etniteteve në institucione. Ndryshimet e miratuara kanë të bëjnë kryesisht me sektorët e ekonomisë dhe të administratës, por edhe të tjerë. Nga Ministria për Shoqëri Informatike dhe Administratë do të formohen dy ministri, njëra për Digjitalizim dhe tjetra për Administratë. Nga Ministria e Ekonomisë do të formohet Ministria e Ekonomisë dhe Punës, ndërsa sektori i energjetikës, që funksiononte në kuadër të Ekonomisë, do të bëhet Ministri për Energjetikë dhe Miniera. Do të ketë edhe Ministri për Politikë Sociale, Demografi dhe të Rinj, pastaj Ministri për Kulturë dhe Turizëm, si dhe Ministri për Sport. Miratimi i ndryshimeve i hap rrugën formimit të Qeverisë së re mes VMRO DPMNE-së, koalicionit VLEN dhe lëvizjes ZNAM. Bisedimet mes këtyre partive për ndarjen e ministrive tashmë kanë përfunduar. Mandatari për kryeministër, Hristijan Mickoski ka thënë të premten se, përbërjen e re të Qeverisë do ta paraqesë për votim në Kuvend menjëherë pas votimit të Ligjit për Organizimin e Ministrive. Qeveria votohet me 61 vota të deputetëve nga 120 sa numëron Kuvendi i Maqedonisë së Veriut. / REL/",https://kohajone.com/rajoni/shtohen-4-ministri-te-reja-ndryshimet-kalojne-ne-kuvend/,Region,
894,Error,Error,https://kohajone.com/rajoni/shpronesimet-ne-veri-presidentja-osmani-na-duhet-te-mbrohemi-nga-sulmet-serbe/,Region,
895,"Hovenier për VOA-n: Kosova të përparojë me përkrahjen e SHBA-së, duhet të marrë parasysh shqetësimet tona","Ambasadori i Shteteve të Bashkuara të Amerikës në Kosovë, Jeff Hovenier thotë se marrëdhëniet mes Kosovës dhe aleatit kryesor të saj po përballen me mosmarrëveshje rreth vendimeve politike të qeverisë aktuale të Kosovës dhe shpërfillje të këshillave të qeverisë amerikane në raport me komunitetin serb në Kosovë. Në një intervistë me Zërin e Amerikës, ambasadori Hovenier thotë se dallimet mes Shteteve të Bashkuara dhe Qeverisë së Kryeministrit Albin Kurti nuk kanë të bëjë me anën ligjore të veprimeve, por me frymën dhe e tyre dhe pasojat konkrete tek komuniteti serb. Në intervistën me kolegen Garentina Kraja, ai thotë se Shtetet e Bashkuara po kërkojnë nga qeveria e Kosovës të mos veprojë në mënyrë të njëanshme por të bashkëpunojë me Uashingtonin dhe aleatët e tjerë perëndimorë. Zëri i Amerikës: Marrëdhënia ndërmjet Shteteve të Bashkuara dhe Kosovës është në pikën më të ulët që ka qenë ndonjëherë. Shtetet e Bashkuara kanë vënë në pikëpyetje nëse qeveria e Kosovës është partnere e tyre dhe ju keni thënë që autoritetet e Kosovës kanë shpërfillur këshillat dhe kërkesat e Shteteve të Bashkuara, duke dëmtuar cilësinë e marrëdhënieve mes dy vendeve? Si paraqitet situata aktualisht? Jeff Hovenier: Ju falemnderit për pyetjen sepse më jep mundësinë të sqaroj se si qëndron situata, pasi mendoj se ndonjëherë ka keqkuptime dhe dua të jem sa më i qartë. Shtetet e Bashkuara janë po aq të përkushtuara ndaj Kosovës, ndaj popullit të Kosovës dhe shtetit të Kosovës, siç kemi qenë gjithmonë. Javën e ardhshme do ta shënojmë bashkë 25 vjetorin e hyrjes së forcave të NATO-s. Shtetet e Bashkuara luajtën një rol shumë të rëndësishëm së bashku me partnerët dhe aleatët tanë, për t’i dhënë fund fushatës të spastrimit etnik të Millosheviçit, në përkrahje të popullit të Kosovës ndërkohë që përcaktonte rrugën e vet dhe jemi shumë krenarë që e kemi mbështetur në këtë drejtim. Nuk është sekret, nuk është mister, që jemi përballur me sfida me disa nga vendimet politike të qeverisë Kurti. Kam folur shumë për këtë çështje. Por kemi edhe disa fusha tjera të rëndësishme bashkëpunimi. Kemi punuar shumë në aspektin e energjisë. Qeveria e Kosovës ka miratuar strategjinë e re për energjinë, që është shumë ambicioze, që synon arritjen e (kapacitetit) 30 për qind të energjisë së gjelbër deri në vitin 2030. Jemi të kënaqur që kemi mbështetur hartimin e asaj strategjie, jemi të kënaqur me marrëveshjen e MCC-së përmes së cilës Shtetet e Bashkuara japin 202 milionë dollarë dhe qeveria e Kosovës do t’i japë mbi 30 milionë dollarë për këtë program. Kemi patur bashkëpunim të mirë në fushën e sundimit të ligjit. Mosmarrëveshjet kanë të bëjnë me çështjen se cila është mënyra më e mirë për ta përmbushur vizionin e një shteti multietnik, si t’i mbrojmë sa më mirë komunitetet pakicë në Kosovë dhe si t’u japim përgjigjen më të mirë shqetësimeve të tyre. Kur mbështetëm pavarësinë e Kosovës, gjë për të cilën jemi krenarë, e bëmë në bazat e një ideje të përbashkët për një shtet sovran, demokratik dhe shumë-etnik dhe gjatë viteve kemi punuar me autoritetet e Kosovës për ta çuar përpara këtë vizion dhe do të vazhdojmë ta bëjmë një gjë të tillë. Kemi pritur nga qeveria e Kosovës që të punojë ngushtë me ne për t’u dhënë përgjigje shqetësimeve të qytetarëve serbë (që jetojnë në Kosovë) sepse ata kanë të drejtë të gëzojnë kushte jetese, dinjitet e siguri si të gjithë qytetarët e tjerë të Kosovës dhe si ta bëjmë këtë në një formë që respekton ata dhe që avancon vizionin e përbashkët për një shtet sovran, shumë-etnik dhe demokratik. Ky është synimi drejt të cilit po përpiqemi të punojmë bashkë dhe për këtë po kërkojmë bashkëpunim më të madh nga qeveria. Zëri i Amerikës: Të flasim për zhvillimet më të fundit. Ju sapo reaguat kundër veprimit të qeverisë për të finalizuar shpronësimin e tokave në komunat me shumicë serbe në pjesën veriore të Kosovës. Kjo vjen pas kritikave që i keni bërë qeverisë për vendimin për të ndaluar përdorimin e dinarit si dhe refuzimin për të bërë hapa konkretë për themelimin e Asociacionit. Cilat janë bazat e shqetësimeve tuaja? Jeff Hovenier: Dallimet nuk kanë të bëjë me anën ligjore të veprimeve, por me mënyrën se si po zbatohet ligji. Dua ta ilustroj me dy shembuj. Tek çështja e shpronësimit, askush nuk e konteston se qeveria e ka autoritetin të kryejë shpronësim toke. Por në të gjitha shoqëritë demokratike, shpronësimi i tokës – marrja e tokës për shkak të nevojave të qeverisë për atë tokë, megjithë kundërshtimin e pronarëve, është diçka që bëhet si zgjidhje të fundit, diçka që bëhet në rrethana të skajshme. Kur një gjë e tillë ndodh në pjesën veriore të Kosovës, ku tensionet janë tashmë të ngritura dhe ku qytetarët kanë dyshime nëse qeveria me të vërtetë po vepron në interesin e tyre, duhen pasur parasysh në veçanti ndjeshmëritë e komunitetit. Duhen përpjekjet maksimale për komunikim dhe një angazhim i plotë me komunitetin në një formë që nuk lë asnjë hapësirë për keqkuptim, me vëmendje për çdo detaj. Në Shtetet e Bashkuara sistemi gjyqësor përballet me çështje të shumta nga njerëzit që kontestojnë veprimet e qeverisë për të shpronësuar tokat. Është çështje e ndjeshme, njerëzit i duan pronat e tyre. Në rastin në fjalë, siç e thotë edhe deklarata jonë e përbashkët, jo vetëm e Shteteve të Bashkuara, por e të gjitha shteteve të Kuintit, Bashkimit Evropian si institucion dhe misionit të OSBE-së në Kosovë, asnjëri prej nesh nuk e konteston ligjshmërinë e veprimit të qeverisë për të shpronësuar tokë, por kemi rezerva për formën se si po bëhet ky veprim. Kemi patur disa diskutime me Qeverinë e Kosovës për interpretimin e ligjit dhe për faktin se nuk mendojmë se janë përmbushur të gjitha kriteret ligjore. Kemi shprehur shqetësimet tona për mënyrën se si qeveria është angazhuar me komunitetet e prekura nga ky vendim dhe kemi shprehur zhgënjimin tonë që këshilla jonë nuk është marrë parasysh. E njëjta vlen për vendimin e Bankës Qendrore. Ne nuk e kontestojmë – e kam thënë disa herë publikisht – që Banka Qendrore e Kosovës ka kompetencat ligjore, të drejtën dhe përgjegjësinë të vendosë rregulla për institucionet financiare dhe çështjet financiare në gjithë territorin sovran të Republikës së Kosovës, që përfshin pjesën veriore të Kosovës. Por mënyra se si është zbatuar ky vendim, na shqetësoi. U bë me nxitim, pa u njoftuar në kohë. Kur u bë ndryshimi në qarkullimin me euro në Kosovë, njerëzit patën një vit të tërë për t’u përgatitur. Në këtë rast, ka komunitete në Kosovë që ne besojmë jetesa e të cilëve sigurohet nga pensionet apo përfitimet e skemës sociale dhe mënyra se si u bë, nga perspektiva jonë, ishte pa e konsideruar këtë çështje mjaftueshëm në mënyrë që komunitet e ekspozuara, njerëzit e rrezikuar, të kishin ende përkrahjen financiare tek e cila mbështeten. Pra ne nuk e kontestuam ligjshmërinë, ne nuk e sfidojmë të drejtën e Kosovës të thotë se monedha që ne përdorim në bazë të ligjit në Kosovë është euro, ky është vendim i autoriteteve sovrane të Kosovës. Ne donim që qeveria të punonte me ne se si ta bëjmë këtë gjë. Ofruam ekspertizën dhe përkrahjen tonë për ta bërë në një formë që u jepte informacion të dobishëm atyre që prekeshin nga ky vendim, që merrte parasysh pasojat negative të këtij vendimi, që t’i shmangte ato dhe të bëhej në një formë që të mund ta mbështesnim. Ne duam të jemi përkrahësi më i fuqishëm i qeverisë së Kosovës, i banorëve të Kosovës. Duam ta shohim Kosovën të avancojë në strukturat evropiane dhe euro-atlantike. Duam ta shohim Kosovën në NATO dhe në Bashkimin Evropian, në Këshillin e Evropës. Por për ta ndihmuar Kosovën të arrijë këto qëllime, duam që qeveria të ndërarrë veprime që u përgjigjen shqetësimeve që kemi ngritur, që avancon këto qëllime, që është në përputhjeme zotimet që Kosova ka bërë në dialog. Këto janë ato i presim dhe pjesë e asaj që besojmë se po mungon së fundmi. Zëri i Amerikës: Si mund të kapërcehet situata në të cilën është kjo marrëdhënie? Jeff Hovenier: Nuk mendoj se do të ketë ndonjëherë një moment kur qeveria e Shteteve të Bashkuara dhe amerikanët nuk do të mbështesin njerëzit dhe projektin e Kosovës. Është pjesë e ADN-së tonë. Thuhet se Kosova është vendi më pro-amerikan në botë, por mendoj se edhe Shtetet e Bashkuara janë vendi më pro-Kosovë në botë. Por kjo nuk do të thotë se një qeveri e caktuar mund të bëjë ç’të dojë. Nuk do të thotë se një qeveri e caktuar mund të marrë vendime politike për të cilat ne besojmë që minojnë atë që po mundohemi ta arrijmë bashkë, që është integrimi në strukturat evropiane dhe euroatlantike, afrimi drejt anëtarësimit në BE, anëtarësimit në NATO, anëtarësimit në Këshillin e Evropës. Zëri i Amerikës: Ndërkohë, kryeministri i Kosovës thotë se ai po zbaton sundimin e ligjit dhe së fundi tha se bashkësia ndërkombëtare po bën trysni të pajustifikuar mbi të. Cila është përgjigja juaj? Jeff Hovenier: Ndihem shumë komod me atë që Shtetet e Bashkuara po kërkojnë nga Kosova, pasi ajo që po kërkojmë nga Kosova është në të mirë të Kosovës. Qeveria duhet të marrë disa vendime të vështira. Kërkojmë që të bëjë një punë më të mirë duke treguar ndjeshmëri ndaj shqetësimeve të komuniteteve pakicë. Po kërkojmë që të punojë më me efikasitet me vendet dhe organizmat të cilat do ta ndihmojnë për t’i arritur ato qëllime. Ajo që po kërkojmë është më pak veprime të njëanshme dhe më shumë bashkëpunim. Zëri i Amerikës: Njëra nga kërkesat drejtuar Qeverisë së Kosovës është hedhja e hapave konkretë për themelimin e Asociacionit. Udhëheqësit e Kosovës nga i tërë spektri politik duket se nuk janë komodë me krijimin e Asociacionit ndërkohë që i druhen një përsëritjeje të skenarit të Bosnjës duke iu referuar rrezikut të shpërbërjes që po përjeton ajo. Përse mendoni që një qasje e tillë do të funksiononte në Kosovë? Jeff Hovenier: Pasu nuk është e njëjta qasje. Dua të jem shumë i qartë për këtë. Nuk ka asnjë lidhje mes Republikës Serbe dhe kompetencave e strukturave të saj dhe asaj që ne po propozojmë me Asociacionin e komunave me shumicë serbe. Është një paralelizëm i rremë dhe këtë e kemi bërë të qartë në shumë mënyra. Jemi shumë të qartë që nuk duam një Asociacion që ka autoritetin, strukturat apo kompetencat e Republikës Serbe, aspak. E kemi bërë të qartë se Asociacioni duhet të jetë në përputhje me Kushtetutën aktuale. E kemi bërë të qartë që nuk do të ketë kompetenca apo autoritet ekzekutiv. E kemi bërë të qartë se nuk duhet të ndikojë në rendin e mirëfunksionimit të shtetit kosovar. E kemi bërë të qartë se duhet të krijojë mundësinë që këto komuna me shumicë serbe të koordinohen me njëra-tjetrën për ushtrimin e kompetencave dhe përgjegjësive komunale që u takojnë në bazë të Kushtetutës aktuale të Kosovës në disa fusha, si shëndetësi, arsimim dhe të tjera. Dhe e them sërish, jam shumë komod me këtë kërkesë që nuk po bëhet vetëm nga Shtetet e Bashkuara por nga Bashkimi Evropian, të gjitha vendet e Kuintit, nga të gjitha shtetet dhe institucionet në të cilat mbështetet Kosova dhe ku i duhet të mbështetet për të arritur vizionin e saj për integrim evropian. Po shpresojmë se do të shohim përparim. Zëri i Amerikës: Por si e shihni faktin që Serbia nuk i ka përmbushur detyrimet e saj që dalin nga kjo marrëveshje? Jeff Hovenier: Puna ime është Kosova dhe jo Serbia. Fokusi im është që Kosova të përmbushë detyrimet e saja pavarësisht se çfarë bën apo nuk bën Serbia. Kosova mund të përparojë vetëm me ne dhe me ne nënkupton se duhet të jetë e ndjeshme ndaj shqetësimeve tona. Nëse Kosova përmbush detyrimet e saj, do të avancojë. Nëse heziton t’i përmbushë detyrimet, do të ngecet. Rruga e Kosovës drejt së ardhmes është përmes zbatimit të këtyre detyrimeve. Kërkesat që po i parashtrojmë Kosovës për të përmbushur detyrimet nga Marrëveshja bazë janë në dobi të Kosovës, e ndihmojnë shtetin të jetë më efikas dhe më i përgjegjshëm ndaj shqetësimeve të një pjese të qytetarëve të saj. Zëri i Amerikës: A nuk ju shqetëson fakti që i tërë spektri politik në Kosovë ka rezerva për krijimin e Asociacionit? Jeff Hovenier: E kuptoj duke pasur parasysh historinë se ka shqetësime për mundësinë e një kuazi-shteti apo një para-shteti apo një entiteti politik, por kjo është arsyeja që kemi punuar aq shumë që të kemi një projekt-statut dhe strukturë që e shmang këtë. E them me bindje se nëse ky projekt-statut që Bashkimi Evropian paraqiti me përkrahjen e Shteteve të Bashkuara, Gjermanisë, Francës dhe Italisë, shkonte në Gjykatën Kushtetuese, ajo do të përcaktonte se përputhet me Kushtetutën e Kosovës. Kjo është një çështje për të cilën duhet të vendosë Gjykata jo ne dhe natyrisht ne të gjithë do ta respektojmë vendimin e Gjykatës cilido që të jetë ai. Por shpresoj që kjo do të zgjidhte këtë shqetësim përderisa është e qartë se (Asociacioni) nuk ndryshon Kushtetutën, përderisa është e qartë që nuk krijon një entitet tjetër politik me autoritet dhe kompetenca ekzekutive, nuk ka arsye për shqetësim. Zëri i Amerikës: Ka pasur kritika se Shtetet e Bashkuara po ndjekin një politikë të të bërit lëshime ndaj Serbisë, që vazhdon të ruajë marrëdhënie të fuqishme me Rusinë dhe Kinën. Për këtë arsye disa analistë janë shprehur se Kosova po përballet me trysni të padrejtë nga Perëndimi. Si u përgjigjeni këtyre kritikave? Jeff Hovenier: Më duket se u përgjigja. Pavarësisht se çfarë po ndodh me Serbinë, ajo çfarë po kërkojmë nga Kosova janë çështje që Kosova tashmë është zotuar se do t’i realizojë dhe që janë në dobi të Kosovës. Nuk po e bëjmë këtë për shkak të shqetësimeve për Serbinë. Po e bëjmë sepse duam ta shohim Kosovën të avancojë. Rruga e Kosovës drejt anëtarësimit në Bashkimin Evropian është përmes zbatimit të plotë të detyrimeve që dalin nga dialogu. Rruga e Kosovës për t’u afruar me NATO-n gjë për të cilën ne do të jemi avokatë efektivë tek shtetet anëtare të NATO-s që nuk e kanë njohur Kosovën , është përmes zbatimit të plotë të të gjitha detyrimeve të saja që dalin nga dialogu, përfshirë marrëveshjen bazë. Siç e kanë bërë të qartë kolegët e mi evropianë, Shtetet e Bashkuara nuk kanë votë në Këshillin e Evropës, por rruga e Kosovës për t’u anëtarësuar në Këshillin e Evropës është përmes zbatimit të një pjese të atyre detyrimeve. Nuk e shoh këtë si asgjë më shumë se përpjekje me qëllim të mirë për të përkrahur Kosovën për të arritur atë që të gjithë synojmë ta realizojmë e që është integrimi në Evropë. Jam krenar për këtë dhe nuk kërkoj falje. Mendoj se është gjëja e duhur. Dhe një pikë e fundit që dua ta theksoj, dua të nënvizoj një mënyrë tjetër se si e kemi përkrahur popullin e Kosovës. Këtë e kemi bërë përmes zhvillimit të Forcës së Sigurisë së Kosovës. Vizioni ynë është shumë i qartë. Një forcë ndërvepruese me NATO-n, multietnike, me mision të mbrojtjes territoriale, me mbikëqyrje civile me legjitimitet demokratik. Shtetet e Bashkuara kanë bërë shumë investime, miliona dollarë në trajnimin, pajisjet e saj në mes tjerash, si një shenjë tjetër e përkrahjes tonë sepse ne e shohim Kosovën në të ardhmen si aleat të NATO-s, si partnere me të cilën kemi kryer misione jashtë vendit. Tashmë kemi shërbyer bashkë me Kosovën në mision paqeruajtës në Lindje të Mesme. Duam të shohim më shumë angazhime të tilla, që do të thotë anëtarësim në këto struktura evropiane që pastaj lidhet me nevojën për zbatimi e plotë të detyrimeve nga Marrëveshja bazë. Dhe edhe pse Serbia nuk është puna ime, ne kemi të njëjtat kërkesa ndaj Serbisë. Presim edhe nga Serbia të përmbushë të gjitha detyrimet nga marrëveshja bazë dhe që dalin nga dialogu. Nuk mund të flas se cilat janë pasojat, është puna e ambasadorit Hill, por jemi të qartë rreth pritjeve tona nga të gjitha palët. Zbatoni të gjitha detyrimet tuaja që dalin nga dialogu. Duke bërë një gjë të tillë, ju siguroni të ardhmen më të mirë për popujt dhe shtetet tuaja.",https://kohajone.com/rajoni/hovenier-per-voa-n-kosova-te-perparoje-me-perkrahjen-e-shba-se-duhet-te-marre-parasysh-shqetesimet-tona/,Region,
896,"Spiunët e arrestuar, reagon Konjufca: Serbia kërkon destabilitet dhe minim të institucioneve tona","Kryetari i parlamentit të Kosovës, Glauk Konjufca ka folur për arrestimin e dy shtetasve kosovarë të dyshuar si spiunë të Beogradit. Ai tha se qëllimi i Serbisë është të destabilizojë Kosovën, e të minojë institucionet e vendit përmes agjentëve të brendshëm. “E përgëzoj Agjencinë e Inteligjencës së Republikës së Kosovës për punën e tyre të shkëlqyer. Jam i bindur që ka edhe shumë raste të tjera të ngjashme. Qëllimi i Serbisë është destabilizimi i Kosovës dhe krijimi i agjentëve të brendshëm në Kosovë. Kjo që ndodhi dje e bën ligjin në fjalë edhe më urgjent. Besoj që edhe shumë raste në të ardhmen të hetohen dhe të zbulohen”, u shpreh Konjufca.",https://kohajone.com/rajoni/spiunet-e-arrestuar-reagon-konjufca-serbia-kerkon-destabilitet-dhe-minim-te-institucioneve-tona/,Region,
897,Kreu i VMRO-DPMNE merr mandatin për formimin e qeverisë së re në Maqedoninë e Veriut,"Presidentja e Maqedonisë së Veriut, Gordana Siljanovska Davkova, sot mandatoi për formimin e qeverisë së re, kryetarin e VMRO-DPMNE-së, Hristijan Mickoskit. Presidentja me këtë rast tha se Mickoski ka mundësi serioze për të formuar qeverinë e ardhshme. “Sipas Kushtetutës një nga detyrat e presidentit është dhe ndarja e mandatit për formimin e Qeverisë. Mandati i ndahet 10 ditë pas konstituimit të Kuvendit. Kreu i VMRO-DPMNE-së, Hristijan Mickoski ka mundësi serioze që të formoj qeveri, gjegjësisht të grumbulloj 61 vota për programin dhe përbërjen e qeverisë së re të cilën do ta prezantoj në afat prej 20 ditëve”, tha Siljanovska-Davkova.",https://kohajone.com/rajoni/kreu-i-vmro-dpmne-merr-mandatin-per-formimin-e-qeverise-se-re-ne-maqedonine-e-veriut/,Region,
898,"Albin Kurti: Veriu kurrë s’ka qenë më i sigurt, kriminelët kurrë s’kanë qenë më të rrezikuar","“Veselinovic, Radoicic, të gjithë këta i përkasin strukturave paramilitare në Serbi, të cilët kanë prona të mëdha, pasuri marramendëse, të cilët organizojnë elementët kriminale për ta destabilizuar Kosovën”. Kryeministri i Kosovës Albin Kurti teksa foli për lidhjet që ka Serbia me kriminelët në veri, bëri edhe një krahasim mes Serbisë dhe Rusisë, duke krahasuar edhe Prigozhin me Radoicic. “Në dallim nga vitet 90 kur ka pasur një nacionalizëm të masave si lëndë djegëse për makinerinë e luftës së diktatorëve. Nëse do të dërgoje në atë kohë një maune me kallashnikovë në cilindo fshat në Boshnjë, Kroaci apo edhe në Kosovë, të gjithë do ta merrnin një armë. Tashmë nuk është më ky rasti. Në Kosovë, nëse dikush provon t’i japë dikujt armatim lajmërohet në polici. Prandaj çfarë po bëjnë qendrat hegjemonike të Beogradit? Po dëshirojnë të punojnë me struktura kriminale në mungesë të mbështetjes popullore. Këto grupe e kanë sot një lloj admirimi ndaj “ujqërve” të NATO-s nga Kremlini ose grupeve si Wagneri. Serbia në Ballkan sillet si një Rusi e vogël dhe Rusia e vogël e ka një Putin të vogël, i cili është Aleksandar Vucic, por e ka edhe Prigozhinin e vogël, i cili është Milan Radoicic. Në dallim nga Prigozhini, ky i Serbisë është i lirë dhe mbrohet nga pushteti dhe merr pjesë në fushatë zgjedhore për presidentin e Serbisë. Unë besoj se drejtësia mund të vonojë, por do t’i kapë këta. Policia dhe inteligjenca te ne po bëjnë punë të shkëlqyer, nganjëherë edhe gjyqësori me prokurorinë, por këto dy të fundit do të mund të bënin shumë më mirë dhe shumë më tepër”, tha Kurti. Nga ana tjetër, Kurti tha më tej se si po çlirohen serbët në veri nga grupet kriminale. “Veriu kurrë nuk ka qenë më i sigurt dhe kriminelët kurrë nuk kanë qenë më të rrezikuar. Paniku i tyre përcjellë edhe rrezik për qytetarët dhe forcat e sigurisë. Ata janë të interesuar për destabilizim dhe konflikte të reja”, u shpreh Albin Kurti në Debat në A2 CNN.",https://kohajone.com/rajoni/albin-kurti-veriu-kurre-ska-qene-me-i-sigurt-kriminelet-kurre-skane-qene-me-te-rrezikuar/,Region,
899,Osmani pranon se nuk ka krisje mes saj dhe Kurtit,"“Nuk ka asnjë çarje mes presidentit dhe qeverisë, pasi unë respektoj vetëm Kushtetutën dhe kam kërkuar të respektohen vetëm këto parime”. Presidentja e Kosovës, Vjosa Osmani shfrytëzoi një takim me asosacionin e komunave të Kosovës dhe kryetarin e saj për të sqaruar edhe njëherë pikëpamjen e saj se si do të ishte mënyra më e mirë për ta bërë asosacionin e komunave me shumicë serbe. Sipas Osmanit, modeli i deritanishëm i këtij organizmi që quhet asosacioni i komunave të Kosovës është modeli më i mirë, pasi operon si një OJQ dhe nuk i merr asnjë kompetencë shtetit mbi komunat.",https://kohajone.com/rajoni/osmani-pranon-se-nuk-ka-krisje-mes-saj-dhe-kurtit/,Region,
900,"Spanja refuzon, por Catalonia kërkon njohjen e Kosovës. Propozohet projektligji në Kuvend","Rajoni i Catalonia-s që prej kohësh kërkon pavarësinë nga Spanja, tani ka hedhur hapin e parë për njohjen e Kosovës.  Catalonia ka shprehur gatishmërinë për të qenë krah Kosovës edhe në rrugën drejt integrimit evropian, teksa sipas saj, disa shtete anëtare në Parlamentin Europian po komplikojnë këtë proces. “Refuzimi i Spanjës për të njohur Kosovën si shtet është një pengesë për politikën evropiane të përfshirjes së Ballkanit Perëndimor në BE, dhe një faktor destabilizues në këtë zonë e cila është veçanërisht e shqetësuar për luftën në Ukrainë. Në këtë kuptim, është e papranueshme që shteti spanjoll ndan të njëjtën strategji si Rusia, Kina apo Bjellorusia për refuzimin e njohjes së Kosovës”. Spanja ka njohur pasaportat e Kosovës duke lejuar lëvizjen e lirë të kosovarëve në këtë shtet, sikur në vendet tjera të zonës Schengen nga 1 janari. Spanja është ndër pesë shtetet e Bashkimit Evropian që refuzon njohjen e Kosovës.",https://kohajone.com/rajoni/spanja-refuzon-por-catalonia-kerkon-njohjen-e-kosoves-propozohet-projektligji-ne-kuvend/,Region,
901,Analisti: Lidhjet e Kurtit me agjentët serbë janë diskutuar në Kuvend. Akuzat nga Haradinaj janë të forta,"Analisti Rid Berisha, ka analizuar akuzat e kreut të Aleancës për Ardhmërinë e Kosovës, Ramush Haradinaj ndaj kryeministrit të Kosovës, Albin Kurtit. Ai u shpreh se akuzat e Haradinjat janë të forta, ndërsa shtoi se lidhjet e Kurtit me agjentët serbë janë diskutuar në Kuvend. “Ky nuk është një debat tani. Për korrektësi të horizontit, vlerësimit të situatës, këto shqetësime i ka ngritur deputeti Bekim Haxhiu duke i bërë pyetje Kurti. Kanë qenë deputetë e PDK-së që kanë iniciuar këtë kërkesë llogarie. Hardinaj po i shtremb këto akuza. Kurti nuk është përgjigjur. Zoiti Kurti është identifikuar nga policia e Kosovës dhe ka qenë u mbështjellë me batanije”, u shpreh ai në ”Abc News”. Nga ana tjetër, ai u ndal te skandali i radhës i Vetëvendosjes, ku tha se shefja e Grupit Parlamentar të LVV, Mimoza Kusari Lila, duhet të jepte dorëheqjen nga posti i saj, pas bisedës me Milan Radoiçiqin, ish nënkryetarin e Listës Serbe.",https://kohajone.com/rajoni/analisti-lidhjet-e-kurtit-me-agjentet-serbe-jane-diskutuar-ne-kuvend-akuzat-nga-haradinaj-jane-te-forta/,Region,
902,Tony Blair pritet të vizitojë Kosovën,"Ish-kryeministri britanik, Tony Blair do të vizitojë Kosovën. Lajmi është bërë me dije nga një njoftim i Kuvendit të Kosovës. Në një njoftim për mbledhjen për mbajtjen e mbledhjes së Kryesisë këtë enjte, është bërë e ditur se në rend dite të kësaj mbledhje pikë e parë do të jetë caktimi i seancës solemne për adresimin e Tony Blairit deputetëve të Kosovës.",https://kohajone.com/rajoni/tony-blair-pritet-te-vizitoje-kosoven/,Region,
903,"Kapen dy spiunët në Kosovë, bashkëpunonin me shërbimin sekret serb. Detajet e para","Prokuroria Speciale e Kosovës në bashkëpunim me Policinë dhe Agjencinë Kombëtare të Inteligjencës kanë vënë në pranga dy persona në komunën e Ferizajt të akuzuar për spiunazh në favor të Serbisë. Autoritetet kryen disa kontrolle në Ferizaj mëngjesin e së mërkurës dhe në fund të operacionit arrestuan dy persona me nënshtetësi kosovare. Të arrestuarit janë shtetasit Bedri Shabani dhe Muharrem Qerimi të cilët dyshohet se kanë bashkëpunuar me BIA-n serbe, teksa ende nuk dihet me qartësi roli i tyre apo informacionet që kanë kaluar. Bedri Shabani më herët ka punuar në Doganën e Kosovës dhe është pushuar nga kjo detyrë rreth 20 vjet më parë. Shkarkimi i tij sipas doganës kishte ardhur për shkak të shkeljeve të Kodit Etik së Doganës së Kosovës, lidhur me komunikimet e paautorizuara me mjetet e informimit masiv.",https://kohajone.com/rajoni/kapen-dy-spiunet-ne-kosove-bashkepunonin-me-sherbimin-sekret-serb-detajet-e-para/,Region,
904,"Krizë në bashkëpunimin me Osmanin? Kurti: Me presidenten kemi edhe dallime, por nuk janë të patejkalueshme","Kryeministri Albin Kurti ka komentuar lajmet për bashkëpunimin e tij të ngushtë me presidenten Vjosa Osmani, por sipas tij ndonjëherë kanë dallime dhe diskutime por të cilat nuk janë të patejkalueshme. Ai shtoi se të tilla raste nuk janë të patejkalueshme. “Ne kemi bashkëpunim të ngushtë. Kjo nuk do të thotë se edhe me kryeparlamentarin Konjufca dhe ministren e jashtme Gërvalla dhe presidenten Osmani nuk kemi pasur diskutime dhe ndonjëherë dallime. Por nuk besoj se ka të tilla të cilat janë të patejkalueshme”, tha Kurti.",https://kohajone.com/rajoni/krize-ne-bashkepunimin-me-osmanin-kurti-me-presidenten-kemi-edhe-dallime-por-nuk-jane-te-patejkalueshme/,Region,
905,Ahmeti: Qeverisja “monoetnike” VMRO-VLEN rrënon Marrëveshjen e Ohrit,"Partitë e Frontit Evropian, që udhëhiqen nga Bashkimi Demokratik për Integrim (BDI), e miratuan të dielën në Tetovë, siç e quajtën ata, një deklaratë kundër “qeverisjes monoetnike” në Maqedoninë e Veriut. Kryetari i BDI-së, Ali Ahmeti, tha se shumica e re parlamentare mes partisë fituese të zgjedhjeve, VMRO DPMNE, dhe koalicionit VLEN, i cili përbëhet nga katër parti shqiptare, “nuk përfaqëson legjitimitetin” e shqiptarëve nga zgjedhjet parlamentare të 8 majit. VMRO DPMNE-ja dhe koalicioni VLEN pritet ta formojnë Qeverinë e re maqedonase në javët në vijim. Në zgjedhjet e majit, Fronti Evropian – në përbërjen e të cilit janë edhe katër parti të entiteteve tjera – i fitoi 18 deputetë, katër më shumë se VLEN. Ahmeti pretendon se në zgjedhjet në Maqedoninë e Veriut gara zhvillohet ndërmjet partive të dy grupeve më të mëdha etnike dhe se fituesit e zgjedhjeve te komuniteti maqedonas dhe ai shqiptar duhet t’i formojnë institucionet e reja. ”Konstatojmë patjetërsueshmërinë e zbatimit të demokracisë konsensuale në përputhje me frymën e Marrëveshjes së Ohrit dhe Kushtetutën e Maqedonisë së Veriut… Partnerët e koalicionit qeverisës duhet të përcaktohen nga vullneti politik i dy komuniteteve më të mëdha në vend, shqiptarëve dhe maqedonasve, si dhe përfaqësuesve legjitimë të komuniteteve të tjera të shprehur në zgjedhje të lira, fer dhe demokratike. Kjo është e drejtë zakonore e zbatuar në vendin tonë, që mundëson legjitimitet, demokraci funksionale, kohezion shoqëror, konsensualitet dhe përfaqësim të drejtë në vendimmarrje”, ka tha Ahmeti duke e lexuar deklaratën e miratuar nga partitë e Frontit Evropian. Por VLEN thotë se BDI-ja nuk mund të pretendojë në legjitimitetin e votës shqiptare, pasi pjesë e Frontit Evropian ishin edhe katër parti të entiteteve tjera në Maqedoninë e Veriut që fituan vota në emër të koalicionit në zgjedhjet parlamentare. “Mosrespektimi i legjitimitetit mundëson etablimin e hegjemonisë etnike dhe paraqet poshtërim ndaj shqiptarëve, turqve, romëve, boshnjakëve dhe të tjerëve. Ky majorizim monoetnik shkel mbi legjimitetin e komuniteteve të tjera etnike, rëndon bashkëjetesën, demokracinë dhe nuk duhet të lejohet nga të gjithë ne bashkërisht”, ka thënë Ahmeti. Ai ka thënë se me mosrespektimin e “legjitimitetit të votës nënkupton kthim prapa, zhbërje të të arriturave të deritanishme të përbashkëta” andaj bëri thirrje që kjo të mos ndodhë pasi siç tha “të gjithë bashkë kemi përgjegjësi për paqen, sigurinë, stabilitetin e vendit dhe rajonit tonë”. Kryetari i BDI-së tha se deklarata e nënshkruar të dielën nga Fronti Evropian “do t’i dërgohet qendrave ndërkombëtare të vendosjes, Bruksel, Uashington, Londër, Paris, vendeve të rajonit, me qëllim të rritet vëmendja se në çfarë drejtimi po rrezikohet Marrëveshja e Ohrit e arritur me sakrificë dhe me gjak në Maqedoninë e Veriut”. Në Maqedoninë e Veriut deri në vitin 2017 ka pasur një rregull të pashkruar, që qeveritë të formohen nga partitë fituese shqiptare dhe maqedonase, pavarësisht orientimeve të tyre programore. Bashkimi Demokratik për Integrim, si fituese e zgjedhjeve te shqiptarët ka qenë pjesë e Qeverisë, si me LSDM-në, ashtu edhe me VMRO DPMNE-në, që fitonin zgjedhjet tek elektorati maqedonas. Ky rregull ka vazhduar deri në vitin 2017, kur Qeveria u formua nga LSDM-ja edhe pse i kishte humbur zgjedhjet tek elektorati maqedonas. Ajo arriti të formojë shumicën parlamentare me votat e partive shqiptare dhe më pas formoi edhe Qeverinë duke larguar nga pushteti VMRO DPMNE-që drejtohej nga Nikolla Gruevski asokohe. Pas kësaj, VMRO DPMNE-ja disa herë ka bërë të ditur se rregulli “fituesi me fituesin” më nuk do të vlejë. Nga Isuf Kadriu është gazetar i Radios Evropa e Lirë në Shkup.",https://kohajone.com/rajoni/ahmeti-qeverisja-monoetnike-vmro-vlen-rrenon-marreveshjen-e-ohrit/,Region,
906,Marrëveshjet e Serbisë me Kinën dhe ndikimi i tyre,"Marrëveshjet që u nënshkruan në Serbi gjatë vizitës së udhëheqësit kinez, Xi Jinping, muajin e kaluar, mund ta kufizojnë lirinë e medias në këtë vend dhe ta rrisin shtrirjen e Kinës, paralajmërojnë ekspertët dhe aktivistët që folën për Radion Evropa e Lirë. “Unë mendoj se kushdo që konsiderohet nga Pekini si kritik i regjimit, duhet të mendojë dy herë përpara se të udhëtojë në Serbi”, thotë Laura Harth, nga organizata për të drejtat e njeriut Safeguard Defenders. Harth i referohet kështu një marrëveshjeje për ekstradim, të nënshkruar në Beograd, gjatë vizitës shtetërore të Xisë më 7 dhe 8 maj. jo është një prej 28 marrëveshjeve të nënshkruara ato ditë mes Pekinit dhe Beogradit, të cilat lidhen me një varg çështjesh – nga infrastruktura deri tek energjia. Por, është pikërisht marrëveshja për ekstradimin ajo që i ndezi kambanat e alarmit mes aktivistëve të të drejtave të njeriut, të cilët thonë se mungesa e pavarësisë gjyqësore në Serbi mund t’i hapë derë abuzimit nga zyrtarët kinezë. “Nënshkrimi i një marrëveshjeje ekstradimi me Kinën, në vetvete, nuk është i diskutueshëm, por çështja është se si do të zbatohet”, thotë për Shërbimin e Ballkanit të Radios Evropa e Lirë Petar Vidosavleviq, nga Qendra e Beogradit për të Drejtat e Njeriut. Gazetarët e pavarur shprehën shqetësime të ngjashme edhe për marrëveshjet e bashkëpunimit, që u nënshkruan nga tri mediat kryesore proqeveritare të Serbisë dhe shërbimi për shtyp i presidentit Aleksandar Vuçiq bashkë me China Media Group – organin që mbikëqyr transmetimet e radio-televizionit shtetëror të Kinës. Ndërsa teksti i këtyre marrëveshjeve nuk u bë plotësisht publik dhe ato do të duhet të ratifikohen nga Kuvendi i Serbisë për të hyrë në fuqi, aktivistët paralajmërojnë se marrëveshjet – kur kombinohen me përkeqësimin e mjedisit mediatik të Serbisë – mund ta zvogëlojnë më tej hapësirën për informacione të pavarura në këtë vend. “Frika është se kjo do të çojë në një rritje të narrativave anti-evropiane në të gjithë Ballkanin”, thotë për Radion Evropa e Lirë Antoinette Nikolova, drejtoreshë e Iniciativës për Media të Lira Ballkanike. “Mjedisi serb i informacionit tashmë është i ngopur me propagandë ruse dhe tani do të bëhet vend edhe i narrativave kineze”, thotë ajo. Pjerrësi e rrëshqitshme drejt ekstradimit
Serbia ka të nënshkruara traktate ekstradimi me shumë vende, si: Shtetet e Bashkuara, Gjermania, Bjellorusia, Turqia, Kroacia, Mali i Zi dhe Bosnje e Hercegovina. Por, në pesë vjetët e fundit, gjykatat në disa shtete anëtare të Bashkimit Evropian ndaluan së zbatuari kërkesat për ekstradim nga Kina, për shkak të dyshimeve se personi – ekstradimi i të cilit kërkohej – do të përballej me represion, abuzim dhe hakmarrje jashtëgjyqësore. Sipas organizatës Safeguard Defenders, Kina ka nënshkruar më shumë se 60 traktate dypalëshe për ekstradim me vende të ndryshme në botë dhe më shumë se 40 prej tyre janë ratifikuar nga parlamentet kombëtare. Prej se Xi ka marrë pushtetin në fund të vitit 2012, Safeguard Defenders ka evidentuar rreth 70 përpjekje të Qeverisë kineze për kthimin e 400 personave në Kinë përmes procedurave të ekstradimit. Shumica e tyre kanë qenë në Evropë dhe kërkesat për ekstradim janë konsideruar të dobëta sa i përket bazës ligjore. Marrëveshja e re e ekstradimit pritet të forcojë edhe një rrjet më të gjerë të rregullimeve ligjore që Beogradi ka nënshkruar me Pekinin në vitet e fundit. Në vitin 2019, Serbia dhe Kina nënshkruan një marrëveshje për patrullime të përbashkëta policore mes dy vendeve, që u mundësoi oficerëve kinezë të punonin së bashku me homologët e tyre serbë, për adresimin e fluksit të turistëve dhe punëtorëve nga Kina në Serbi Beogradi ishte, gjithashtu, një prej 54 “stacioneve policore” kineze jashtë vendit, të cilat operoheshin nga autoritetet kineze, për t’iu bërë presion qytetarëve që të ktheheshin në Kinë. Ndërsa shumica e rasteve të dokumentuara nga stacionet e policisë jashtë shtetit duket se ishin të dyshuar për krime si mashtrimi apo korrupsioni, disidentët raportuan, po ashtu, se stacionet e tilla janë përdorur për t’i monitoruar dhe kërcënuar ata. Safeguard Defenders, organizata që i dokumentoi stacionet për herë të parë, tha se stacioni kinez në Beograd është përdorur për një rast të kthimit të detyruar. Duke i cituar dokumentet e Qeverisë kineze, OJQ-ja tha se, në vitin 2018, një shtetas kinez që jetonte në Beograd dhe u identifikua vetëm si Xia, u akuzua për vjedhje në Kinë dhe “u bind që të kthehej”. Sipas grupit për të drejtat e njeriut, ai u identifikua nga stacioni i Beogradit dhe u kontaktua përmes platformës kineze të mesazheve, WeChat, ku përfundimisht u “bind” të kthehej në Kinë, pasi fillimisht hezitoi të largohej nga Serbia. Marrëveshjet e ekstradimit janë të zakonshme në mbarë botën, por ligji ndërkombëtar kërkon që ato ta ndjekin edhe parimin e moskthimit, i cili e ndalon një vend që ta kthejë dikë në një vend ku ekziston rreziku për t’iu nënshtruar persekutimit, torturës ose shkeljeve të tjera të të drejtave të njeriut. Vidosavleviq thotë se marrëveshja e re është shqetësuese, marrë parasysh gatishmërinë e Beogradit për t’iu përmbajtur kërkesave për ekstradim, pavarësisht nëse ato e përmbushin ose jo parimin e moskthimit, dhe përmend këtu disa shembuj të kaluar me Turqinë. Harth nga Safeguard Defenders thotë se marrëveshja dërgon mesazh shqetësues edhe për qytetarët kinezë jashtë vendit të tyre. “E gjithë kjo shkakton një ndjenjë të shtuar frike në komunitetet e diasporës kineze, të cilat po marrin mesazhe nga Pekini se mund të arrihen kudo”, thotë ajo. Bashkëpunimi mediatik
Prej se Xi ka nisur projektin e tij të politikës së jashtme, Brezi dhe Rruga (BRI), një dekadë më parë, ai është përqendruar në financimin dhe ndërtimin e projekteve të infrastrukturës në mbarë botën. Shtrirja e mediave kineze ka qenë, gjithashtu, në fokus. Në një forum të BRI-së në tetor të vitit 2023, China Media Group – një kompani ombrellë që mbikëqyr entitetet shtetërore të medias, si agjencia e lajmeve Xinhua, Rrjeti Global i Televizionit (CGTN) dhe China Radio International – bëri të ditur se ka nënshkruar kontrata me 682 organizata mediatike në 151 vende të botës dhe se ka transmetime në më shumë se 40 gjuhë. Marrëveshjet e nënshkruara më 8 maj në Beograd vendosën bashkëpunim mes China Media Group dhe tri mediave proqeveritare serbe: Radio-Televizionit të Serbisë, gazetës së përditshme Politika dhe agjencisë së lajmeve Tanjug. Tamara Skroza, gazetare dhe anëtare e Këshillit të Shtypit – një organ që monitoron etikën e gazetarisë në mediat serbe – thotë se marrëveshjet me mediat serbe nxjerrin në pah mungesën e transparencës në bashkëpunim. “Nuk jemi të sigurt për shtrirjen [e bashkëpunimit], si dhe për kufizimet me të cilat mund të përballen këto media, për shkak të marrëveshjeve të tilla… nëse ato do të ndikojnë në qëndrimin e tyre editorial apo nëse është, thjesht, një shkëmbim i drejtpërdrejtë i përmbajtjeve”, thotë ajo për Shërbimin e Ballkanit të Radios Evropa e Lirë. Skroza shton se narrativat ekzistuese prokineze në Serbi, do të bëhen “edhe më të theksuara pas nënshkrimit të marrëveshjeve dhe memorandumeve”. Organizata mbikëqyrëse e mediave, Reporterët pa Kufij, e radhiti Serbinë të 98-ën në mesin e 180 vendeve të listuara në Indeksin e saj të Lirisë së Shtypit për vitin 2024. Kjo ishte pozita më e ulët e Serbisë që nga krijimi i indeksit në vitin 2002. Tanjug dhe Politika nuk iu përgjigjën kërkesave të Radios Evropa e Lirë për komente, ndërsa Radio-Televizioni i Serbisë tha se ka qenë i angazhuar në lloje të ndryshme partneriteti me kompanitë mediatike kineze që nga viti 2013. Kanalet e kësaj kompanie, gjithashtu, kanë një termin dedikuar dokumentarëve kinezë që nga viti 2017. “Deri më tani kemi transmetuar më shumë se 200 dokumentarë kinezë, që mbulojnë aspekte të ndryshme si: historia [e Kinës], zakonet, kuzhina, kultura, zanatet specifike, monumentet dhe jeta e përditshme”, tha një zëdhënës i kompanisë për Shërbimin e Ballkanit të Radios Evropa e Lirë. Ai shtoi se marrëveshja e re përqendrohet në mënyrat për “lehtësimin e shkëmbimit të përmbajtjes dhe nxitjen e bashkëprodhimeve”. Sipas tij, kompania ka marrëveshje të ngjashme edhe me transmetues nga Bullgaria, Turqia, Azerbajxhani dhe Hungaria. Skroza thotë se shkëmbimi i përmbajtjes me tema kulturore nuk është problematik, por se marrëveshja është shqetësuese nëse çon në një paraqitje të censuruar dhe të shtrembëruar të jetës dhe politikës në Kinë, si dhe të politikave të Pekinit në të gjithë botën. “Problemi nuk është në atë që do ta paraqesin në programet e tyre, por në atë që nuk do ta paraqesin”, thotë Skroza. “Nëse shfaqim vetëm imazhe të folklorit dhe të natyrës kineze, ne, në fakt, nuk po i informojmë qytetarët e Serbisë për situatën reale”, përfundon ajo. Përgatiti: Valona Tela / REL",https://kohajone.com/rajoni/marreveshjet-e-serbise-me-kinen-dhe-ndikimi-i-tyre/,Region,
907,Zëri i Amerikës: Serbia mban zgjedhjet për pushtetin lokal,"Në Serbi të dielën po mbahen zgjedhjet për pushtetin lokal në dhjetëra qytete, përfshirë edhe zgjedhjet e përsëritura në Beograd, mes përpjekjeve të populistëve të krahut të djathtë në pushtet që synojnë të çimentojnë pushtetin e tyre. Zgjedhjet në kryeqytetin serb po rimbahen pasi raportet për parregullsi të gjera dhjetorin e kaluar nxitën tensione politike dhe akuza se Partia Përparimtare Serbe e presidentit Aleksandër Vuçiç manipuloi votimet. Pushteti mohoi akuzat, por u pajtua që zgjedhjet të përsëriten. Presidenti Vuçiç kërkon zyrtarisht që kombi i tij i trazuar të anëtarësohet në Bashkimin Evropian, por është larguar vazhdimisht nga vlerat evropiane të demokracisë, ndërsa ruan lidhje të ngushta me Rusinë dhe Kinën. Serbia ka refuzuar t’u bashkohet sanksioneve perëndimore ndaj Moskës për shkak të agresionit të saj në Ukrainë. Partia Përparimtare Serbe e ka paraqitur veten si të vetmen forcë politike të aftëv për ta drejtuar vendin dhe për ta mbajtur atë të sigurt në një kohë trazirash globale. Grupet opozitare properëndimore e kanë akuzuar presidentin Vuçiç për lidhje me krimin, korrupsionin e shfrenuar dhe shtypjen e demokracisë. Por një aleancë e gjerë e cila qëndroni prapa protestave të mëdha antiqeveritare në rrugë vitin e kaluar është ndarë dhe ish aleatët janë ë kthyer kundër njëri-tjetrit, duke nxitur apatinë mes 6.5 milionë votuesve në Serbi. Partia në pushtet e presidentit Vuçiç pritet të jetë fituese të dielën. Ajo kontrollon për më shumë se një dekadë të gjitha nivelet e pushtetit në Serbi, kështu që nëse opozita arrin të fitojë disa nga kuvendet komunale, për të mos përmendur qytetet e mëdha, do të ishte një ndryshim i rëndësishëm. Grupet opozitare u ndanë rreth çështjes nëse duhet të marrin pjesë në zgjedhje apo të vazhdojnë me kërkesat për zgjedhje të lira dhe të ndershme. Ata që konkurrojnë për pushtetin në qytetin e Beogradit, zhvilluan fushatën nën parullën “Ne zgjedhim të luftojmë”! Vëzhguesit ndërkombëtarë të zgjedhjeve thanë se zgjedhjet parlamentare dhe lokale të dhjetorit të vitit të kaluar mbajtën në “kushte të padrejta”, pjesërisht për shkak të përfshirjes së presidentit dhe përparësive sistematike për partinë në pushtet. Një raport i OSBE/ODIHR-it tha se zgjedhjet ishin “dëmtuar nga retorika e ashpër, paragjykimet në media, trysnia ndaj punonjësve të sektorit publik dhe keqpërdorimi i burimeve publike”. Vëzhguesit vendas të zgjedhjeve thanë se nuk kanë ndryshuar shumë gjëra pavarësisht një sërë rekomandimesh të renditura nga vëzhguesit ndërkombëtarë pas votimeve të dhjetorit. Akuzat për mashtrim në Beograd përfshinin raporte se votuesit nga rajone të tjera të Serbisë dhe nga Bosnja fqinje u dërguan me autobus në kryeqytetin serb për të votuar për partinë e presidentit Vuçiç. Zgjedhjet në Luginën e Preshevës Zgjedhjet për pushtetin lokal po mbahen edhe në dy nga tri komunat e banuara me shqiptarë në jug të Serbisë. Në komunën e Preshevës në konkurrencë janë 6 parti politike shqiptare dhe një parti serbe, Në Bujanoc ndërkaq në konkurrencë janë 4 parti shqiptare, 4 serbe dhe një parti e pakicës kombëtare rome. Përfaqësuesit e shqiptarëve thonë se vështirësitë më të cilat përballet rajoni, që nga mungesa e investimeve ekonomike e deri te mosnjohja e diplomave dhe posaçërisht procesi i “pasivizimit” të adresave të shqiptarëve, kanë ndikuar në ekuilibrin etnik dhe rrjedhimisht përfaqësimin politik të shqiptarëve nga ky rajon. Në zgjedhjet e dhjetorit shqiptarët në Luginën e Preshevës fituan një vend në parlamentin e Serbisë. Zëri i Amerikës",https://kohajone.com/rajoni/zeri-i-amerikes-serbia-mban-zgjedhjet-per-pushtetin-lokal/,Region,
908,“Generation99”: Të rinjtë nga Kosova e Serbia në Kumanovë,"Si e shikojnë të rinjtë nga Kosova e Serbia, të cilët kanë lindur në kohën e luftës së vitit 1999 të ardhmen e këtyre vendeve? Me iniciativën e DW ata u takuan në Kumanovë ku u nënshkrua Marrëveshja që i dha fund luftës. Shenjat rrugore janë të komplikuara dhe nëse nuk keni kujdes, shpejt mund të humbisni rrugën nëpër kthesat e ngatërruara. Rrugët janë në gjendje shumë më të keqe. Drejtuesit e dy autobusëve, njëri me tabela nga Kosova e tjetri nga Beogradi, dy herë detyrohen të kthehen në rrugë. Më në fund shfaqet para nesh hyrja e aeroportit sportiv të Kumanovës, tre kilometra nga Serbia dhe gjashtë kilometra larg nga Kosova. Asgjë në vështrim të parë nuk të kujton se 25 vjet më parë, më 9 qershor 1999, këtu është nënshkruar një marrëveshje që i dha fund luftës së përgjakshme: Marrëveshja Teknike-Ushtarake, mes forcave të NATO-s dhe Serbisë. Vetëm nëse shikon me shumë vëmendje, mund të shohësh gjurmët metalike në beton, gjurmët e vendit ku ishte e vendosur një tendë e madhe ku është mbajtur takimi i përfaqësuesve të NATO-s dhe Serbisë. Të rinjtë nga Prishtina dhe Beogradi u befasuan paska, pasi risnin të kishte ndonjë shenjë më konkrete se aty është nënshkruar Marrëveshja e Kumanovës. Takim i të rinjve nga Kosova e Serbia në KumanovëFotografi: Pandeli Pani/DW “Gjenerata 99” Por ky aeroport sportiv ka një rëndësi të veçantë, jo vetëm për shkak të nënshkrimit të Marrëveshjes. Pikërisht ky vend i vogël ka qenë një qendër e rëndësishme logjistike prej nga janë koordinuar sulmet ndaj forcave serbe në vitin 1999. Erëza Krasniqi dhe David Petroviq, që kanë lindur në kohën e luftës, thonë se ata kanë dëgjuar shumë për luftën. Por janë të habitur që askush nuk ka shënuar asgjë për këtë ngjarje të rëndësishme në vendin ku është nënshkruar marrëveshja. “Unë natyrisht që nuk e kam përjetuar luftën, sepse kam lindur në atë kohë. Por ky vend më zgjon emocione të shumta dhe më kujton historitë e luftës. Ishte një kohë shumë e dhimbshme për ne shqiptarët”. Isthe koha kur forcat serbe dëbuan me dhunë nga shtëpitë e tyre rreth 800.000 shqiptarë dhe vranë mbi 12.000. Mijëra persona akoma konsiderohen të pagjetur. Nga lufta kanë kaluar 25 vjet, por plagët akoma janë të freskëta dhe të thella. Erëza dhe Davidi janë vetëm dy nga pjesëmarrësit e projektit “Generation99” i organizuar për herë të dytë nga Deutsche Welle. Herën e parë të rinjtë shqiptarë dhe serbë, të lindur në kohën e luftës, janë takuar këtu para pesë vitesh, në përvjetorin e 20-të të nënshkrimit të Marrëveshjes së Kumanovës. Tani disa prej tyre takohen për herë të dytë, si Afërdita, Gentiana, Irena, Aleksandar, apo dhe Gresa, Ibrahimi. Për herë të parë pjesë e projektit ishin edhe Aleksandra, Mergimja, Xhyzidja, Medina, Milica, Sara. Shumë prej tyre tanimë kanë bërë hapat e parë serioz në gazetari dhe janë e ardhmja e këtij profesioni në Kosovë e Serbi. Nga sjellja dhe interesimi i tyre shihet se janë të interesuar shumë për detajet e rëndësishme! Takim në KumanovëFotografi: Pandeli Pani/DW Ide konstruktive kundër paragjykimeve Një takim për të biseduar dhe shkëmbyer ide, për të analizuar pak të kaluarën, por më shumë për të shikuardrejt të ardhmes së raporteve jo vetëm mes Kosovës e Serbisë, por edhe mes të rinjve. Ndoshta për të dhënë edhe ndonjë sugjerim konkret… Këto ishin vetëm disa nga idetë bazë të diskutimit të përbashkët, i cili pas vizitës në aeroportin e Kumanovës, u mbajt në një lokal të afërt në komunën me mbi 100.000 banorë, e dyta më e madhe për nga numri i banorëve në Maqedoninë e Veriut, por një zonë që ende ka një rrugë përpara drejt zhvillimit. “Luftërat e viteve 1990 kanë ende ndikim në shoqëritë e Ballkanit Perëndimor. Këtu është e rëndësishme t’i kundërvihen paragjykimeve dhe tensioneve me ide konstruktive dhe t’i jepet një zë brezit të ri”, shpjegon iniciatorja e projektit, drejtuesja e Programit të DW për Evropën, Adelheid Feilcke. Kjo është arsyeja, pse Deutsche Welle mblodhi profesionistë të rinj të medias, të cilët kanë lindur në vitin 1999 dhe mund të shprehin mendimet e tyre për të kaluarën, por edhe të hedhin ide për të ardhmen e raporteve mes tyre. Takim i të rinjve nga Kosova e Serbia në Kumanovë – ambasadorja gjermane në Maqedoninë e Veriut, Petra DrexlerFotografi: Pandeli Pani/DW “Projekt i shkëlqyer që jep shpresë se të rinjtë mund të bisedojnë së bashku” Jehonë këtij takimi iu dha nga Radio Televizioni i Kosovës por edhe nga televizioni gjerman “Phoenix”, si dhe përfaqësues të disa mediave nga Kosova e Serbia, që ishin ndër pjesëmarrësit e projektit. Interesim kishte edhe nga mediat lokale të Maqedonisë së Veriut. E ftuar në diskutim ishte edhe ambasadorja gjermane në Maqedoninë e Veriut, Petra Drexler. Ajo kujtoi se ka lindur në ish-Gjermaninë Lindore dhe foli për përvojat e saj personale nga “integrimi gjermano-gjerman”. “Janë këto ndjenja dhe këndvështrime të ndryshme për jetën së bashku. Prandaj është e rëndësishme ajo që po ndodh këtu mes serbëve dhe kosovarëve. Ky është një projekt i shkëlqyer që jep shpresë se të rinjtë mund të bisedojnë së bashku sot. Se kanë ide konkrete, sepse bëhet fjalë për të ardhmen e tyre”, thotë Drexler. “Ne nuk jemi aspak të ndryshëm” Nën drejtimin e Vjosa Çerkinit dhe Aleksandar Bugarin, pjesëmarrësit u ndanë në grupe të ndryshme për të punuar me analiza konkrete për të kaluarën dhe ide për të ardhmen. Ata propozuan edhe ide për projekte të përbashkëta mediatike në të ardhmen. Vetëm brezi i ri mund të mbajë çelësat e së ardhmes, si u tha në takim edhe nga ambasadorja gjermane në Shkup. “Ndonjëherë mjafton vetëm të dëgjosh të tjerët, të njohësh këndvështrime të tjera”, tha një nga pjesëmarrëset e projektit, Irena Çuçkoviq. “Më pas e kuptojmë shpesh se shkojmë në të njëjtat festivale muzikore, se kemi shumë të përbashkëta në kulturë, mentalitet, se na pëlqen ushqimi i ngjashëm… Që nuk jemi aspak të ndryshëm”. “I think we can make the change!” (Mendoj se ne mund ta bëjmë ndryshimin) tha Aferdita Lukaj nga Prishtina. Aleksandri nga Novi Sadi dhe të tjerë, që ishin të njëjtit mendim. Nga pjesëmarrësit u dëgjua se në këtë moment tingëllojnë këto fjalë mbase si një “Mission impossible”, (Mision i pamundur). Por edhe rruga më e gjatë dhe më e mundimshme fillon me hapat e parë. DW
Bahri Cani | Ivan Djerkovic",https://kohajone.com/kosova/generation99-te-rinjte-nga-kosova-e-serbia-ne-kumanove/,Region,
909,BE kritikon Kosovën: Po bën shumë hapa të njëanshëm,"Bashkimi Europian kritikon Kosovën lidhur me sinjalin për hapjen e urës mbi Ibër që lidh Mitrovicën e Jugut me atë të Veriut. Zëdhënësit Peter Stano thotë se qeveria në Prishtinë po bën shumë veprime të njëanshme që shtojnë rrezikun për kriza të reja. Ai thotë se BE-ja është e interesuar në parandalimin e tyre, që duhet të ndodhë në tryezën e dialogut. “Ne jemi shumë të interesuar të parandalojmë një krizë më shumë, ka pasur mjaft kriza tashmë, dhe shumë pak zgjidhje apo hapa që çojnë drejt uljes së tensioneve. Sa i përket urës, hapja e urës së Mitrovicës në fakt është temë e dy marrëveshjeve brenda dialogut të lehtësuar nga BE-ja nga viti 2015 dhe 2016, dhe përkundër përpjekjeve tona lehtësuese si Bashkim Europian, ndër vite, kjo urë mbetet e mbyllur për qarkullim. Dhe duke qenë se kjo është një çështje që i përket kornizës së dialogut të lehtësuar nga BE-ja, negociatat dhe çdo vendim që lidhet me urën duhet të diskutohet dhe të zhvillohet në kuadër të dialogut me pjesëmarrjen e përfaqësuesve zyrtarë të të dyja palëve, Kosovës dhe Serbisë, kjo është shumë e qartë. Prandaj ne vazhdojmë thirrjen tonë për të dyja palët që të ecin përpara me zbatimin e të gjitha marrëveshjeve në pritje. Të gjithë këta hapa të njëanshëm, hapa të pakoordinuar po ndërmerren dhe po e zhvendosin fokusin dhe vëmendjen nga prioriteti kryesor, dhe prioriteti kryesor tani për të dyja palët duhet të jetë arritja e marrëveshjes në rrugën drejt normalizimit të marrëdhënieve”.",https://kohajone.com/rajoni/be-kritikon-kosoven-po-ben-shume-hapa-te-njeanshem/,Region,
910,Kurti pritet në Ankara nga presidenti Erdogan: Mirënjohje për mbështetjen e vazhdueshme të Turqisë,"Kryeministri i Kosovës, Albin Kurti, u mirëprit këtë të premte në Ankara nga Presidenti Rexhep Taip Erdogan, për një takim bilateral dhe drekë punë. Kurti dhe Erdogan diskutuan për marrëdhëniet dypalëshe, raportet ndërinstitucionale, zhvillimet rajonale dhe për mundësitë e reja të bashkëpunimit në rrafshin ekonomik e tregtar, si dhe ato të sigurisë e mbrojtjes. Të hënën do të zhvillohet forumi i parë ekonomik i bizneseve të Kosovës dhe Turqisë, që paraqet një mundësi për thellim të bashkëpunimit ekonomik dhe rritjes së shkëmbimeve tregtare dhe investimeve të huaja. Kurti shprehu mirënjohjen e popullit të Kosovës për mbështetjen e vazhdueshme të Turqisë përgjatë gjithë etapave të ndërtimit të shtetit të Kosovës dhe zhvillimit të tij, sikurse shprehu edhe falënderimin për përkrahjen e Turqisë për anëtarësimin e Kosovës në NATO dhe për votën e deputetëve turq në Asamblenë Parlamentare të Këshillit të Evropës më 16 prill të këtij viti dhe qëndrimin e Qeverisë së Turqisë në Komitetin e Ministrave të kësaj organizate. Ky ishte takimi i dytë dypalësh ndërmjet Kryeministrit Kurti dhe Presidentit Erdogan. Takimi i parë i këtij lloji u zhvillua në Stamboll në shkurt të vitit 2023.",https://kohajone.com/rajoni/kurti-pritet-ne-ankara-nga-presidenti-erdogan-mirenjohje-per-mbeshtetjen-e-vazhdueshme-te-turqise/,Region,
911,"Ndërron jetë e moshuara që theu zemrat e mbarë shqiptarëve, u dh**ua nga infermieret në azil","Është ndarë nga jeta e moshuara, e cila në nëntor të 2022 u keqtrajtua nga punëtoret në shtëpinë e të moshuarve “Orenda” në Pejë. Këtë e ka bërë të ditur avokati i familjes së të moshuarës. Që nga 31 tetori nuk është mbajtur as edhe një seancë gjyqësore për këtë rast, ndonëse prokuroria në Pejë ka dërguar aktakuzën në Gjykatë që nga prilli i vitit të kaluar. Selimaj ka thënë se tri nga të pandehurat në këtë rast, njëra nga to është deklaruar e fajshme, ndërsa dy të tjerat të pafajshme para gjykatës. Më 2 nëntor të vitit 2022, një qytetare kishte publikuar një video në Facebook, ku shihej një infermiere duke e sulmuar një të moshuar. E moshuara shihej në video duke tentuar të largohet dhe duke bërë përpjekje ta mbrojë veten, përderisa infermierja vazhdimisht e godet me shuplaka në fytyrë dhe me këmbë në bark. Kujtojmë se dy infermieret, Aurona Pelaj dhe Altina Rexhepi dhunuan të moshuarën, teksa Remize Kuqi ka filmuar.",https://kohajone.com/rajoni/nderron-jete-e-moshuara-qe-theu-zemrat-e-mbare-shqiptareve-u-dhua-nga-infermieret-ne-azil/,Region,
912,"Situata me presidenten Osmani, kërkohet komision hetimor dhe dorëheqja e Gërvallës","Edhe pse sinjalet për një krisje mes dy institucioneve më të larta të shtetit, qeverisë dhe presidencës në Kosovë kanë qenë edhe më herët, shpërfaqja e tyre u bë e qartë, kur Presidentja e Kosovës, Vjosa Osmani kritikoi hapur qeverinë, për faktin se një përfaqësues IOJQ-ve të huaj si Gerald Knaus dinte më shumë se ajo lidhur më çështjen e veprimeve drejt anëtarësimit në Këshillin e Europës. Osmani i quajti qesharake pretendimet e kryeparlamentarit Konjufca, i cili e justifikoi mosinformimin e presidentes për letrën që Gërvalla i nisi KiE, me faktin se presidentja gjendej jashtë vendit. Për Osmanin, largësia, ishte një justifikim që nuk qëndronte, në kohën kur ekzistojnë telefonat, ndërsa burime të A2 CNN pretendojnë se dy ditë para dërgimit të letrës, Osmani ishte kthyer në Kosovë. Anëtari i Komisionit të Sigurisë së kuvendit të Kosovës, Hisen Berisha, thotë për A2 CNN, se Gërvalla duhet të bëhet pjesë e një hetim jo vetëm penal, por edhe parlamentar për veprimet e saj, që siç thotë kanë pasoja në politiken e jashtme. Kurse deputeti i listës “Guxo”, Burim Meta, ka theksuar për A2CCN, “se shmangja e informacionit ndaj presidentes nga qeveria, përbën shqetësim të madh dhe se veprime të tilla nuk duhen lejuar. E para e shtetit, Vjosa Osmani ka ngritur disa pyetje. Në qoftë se problemi paska qenë tek mos prezenca fizike në Kosovë, atëherë si është e mundur që një përfaqësues i shoqërisë civile në Gjermani që po ashtu nuk ishte prezent në Kosovë e mori atë letër, para Presidencës së vendit, para Parlamentit, e para popullit të Kosovës. Pyetjet nuk kanë marrë përgjigje nga qeveria e as nga kryeministri Kurti, i cili me gjithë këmbënguljen e A2 CNN, nuk pranoi të komentonte.",https://kohajone.com/rajoni/situata-me-presidenten-osmani-kerkohet-komision-hetimor-dhe-doreheqja-e-gervalles/,Region,
913,"Osmani i kthehet ashpër Konjufcës: Justifikime qesharake për letrën në KiE, rrëzuat të gjitha zotimet","Presidentja e Kosovës, Vjosa Osmani i kundërpërgjigjet ashpër kryeparlamentarit Glauk Konjufca. Ky I fundit e arsyetoi vendimin për të mos e informuar të parën e shtetit lidhur me letrën që ministrja gërvalla i dërgoi këshillit të Europës, me faktin se Osmani gjendej jashtë vendit. Osmani ka thënë se me letrën e dërguar nga kryediplomatja, Gërvalla, ka rënë në ujë oferta e nënshkruar nga tre liderët institucional që nuk duhet të ketë zbatim të njëanshëm të marrëveshjes vetëm nga Kosova. “Të gjitha kanë rënë në ujë me ofertën që është bërë atë ditë sepse ajo nuk ka qenë as për nga përmbajtja e as për nga procedura vazhdimësi e listës së zotimeve që e kanë nënshkruar të tre liderët e vendit. Prandaj është domosdoshmëri kushtetuese në përputhje me nenin 84 që qeveria ta koordinojë një veprim të tillë me udhëheqësen e politikës së jashtme që sipas kushtetutës sonë gjithnjë ka qenë dhe mbetet institucioni i presidencës”,-tha Osmani. Sipas saj përpjekjet për të justifikuar moskoordinimin me largësinë nuk kanë lidhje me realitetin. Kjo tregon që në njëfarë mënyrë po tentohet që ky moskoordinim për një çështje kaq kapitale të lihet si faj të presidenca që për mua është shumë qesharake. Të gjitha institucionet e dinë shumë mirë që presidentja e vendit ka qenë 24 orë të çdo ditë të javës në komunikim me të gjithë për tema të rëndësisë sidomos në fushën e politikës së jashtme. Në një përpjekje të fundit për t’i hapur rrugën anëtarësimin në Këshillin e Europës, më herët gjatë majit, ministrja e Jashtme Donika Gërvalla i dërgoi letër këtij organizmi, ku i informonte mbi ekzistencën e një draft statute të hartuar prej tyre për asociacionin, të cilin do ta dërgonin në kushtetuese.",https://kohajone.com/rajoni/osmani-i-kthehet-ashper-konjufces-justifikime-qesharake-per-letren-ne-kie-rrezuat-te-gjitha-zotimet/,Region,
914,Kurti takim elektoral me flamurin kuqezi për Luginën e Preshevës,"Kryeministri i Kosovës, Albin Kurti ishte i pranishëm në Luginën e Preshevës për të folur për zgjedhjet lokale, ku pas qëndronte flamuri kuqezi. Ai ka folur në mbështetje të kandidatëve shqiptar, Afërdita Sinani dhe Ragmi Mustafa. “Ne kemi nevojë për angazhimin tuaj. Për votën tuaj. Unë shkoj aty ku më thërrasin. Ku është Lugina aty jam dhe unë me luginën. Ju ftoj të dilni dhe të votoni. Vota juaj po e shpie përpara por edhe për dëshirat e rinisë. Le të ngrihemi për Luginën e Preshevës. Bashkë ndërtohet e ardhmja dhe ecën jeta. Beogradi bën thirrje për bojkot”,-tha Kurti. Kandidatja për kryetare e Preshevës, Ardita Sinani kërkoi nga qytetarët që jetojnë e punojnë në Kosovë, të shkojnë të votojnë të dielën, pasi vetëm përmes qeverisjes së shqiptarëve mund të përmirësohet e ardhmja e Luginës.",https://kohajone.com/rajoni/kurti-takim-elektoral-me-flamurin-kuqezi-per-luginen-e-presheves/,Region,
915,"Pa deputetët shqiptarë në sallë, Afrim Gashi zgjidhet kryetar i Kuvendit të Maqedonisë së Veriut","Afrim Gashi është zgjedhur kryetar i kuvendit të Maqedonisë së Veriut. Parlamenti i ri e mbështeti kandidaturën e tij me 76 vota pro, 6 kundër dhe asnjë abstenim. Deputetët shqiptarë nga koalicioni Fronti Europian, tashmë në opozitë, u larguan nga salla përpara votimit. Në fjalimin e parë si kryetar i kuvendit, ai falenderoi deputetët që e mbështetën. “Do të garantoj të drejtën e mendimit dhe fjalës personale si për deputetët e pushtetit ashtu edhe për ata të opozitës”, u shpreh Gashi. Nga ana tjetër, ai shtoi se tashmë Maqedonia e Veriut ka një perspektivë të re dhe se nuk do të kthehet më e kaluara.",https://kohajone.com/rajoni/pa-deputetet-shqiptare-ne-salle-afrim-gashi-zgjidhet-kryetar-i-kuvendit-te-maqedonise-se-veriut/,Region,
916,"Spanja nuk tërhiqet për Kosovën: Ndryshon situata me Palestinën, pasi nuk prek integritetin territorial të Izraelit","Spanja i ka thënë të martën Radios Evropa e Lirë se situata e Kosovës me shtetin palestinez është krejtësisht ndryshe, teksa ka përsëritur se nuk ka ndryshuar qëndrim për shtetësinë e Kosovës. Spanja është një prej pesë vendeve të Bashkimit Evropian bashkë me Qipron, Greqinë Sllovakinë dhe Rumaninë që nuk e njohin shtetësinë e Kosovës, të shpallur në shkurt të vitit 2008. Arsyeja kryesore për mosnjohjen e shtetit të Kosovës nga ana e Spanjës besohet se lidhet me qëndrimin spanjoll karshi aspiratave të rajonit verilindor të saj, Katalonjës, që të pavarësohet. Ky rajon ka pasur disa përpjekje të pasuksesshme që të ndahet nga Spanja, ndërsa Madridi zyrtar e ka kundërshtuar ashpër këtë lëvizje. “Situata në Palestinë është ndryshe. Njohja e shtetit të Palestinës nuk prek në integritetin territorial të Izraelit, pasi ai territor nuk ka qenë asnjëherë ligjërisht pjesë e shtetit të Izraelit”, ka thënë Elena Aljarilla Cortezon, këshilltare për media në Ministrinë e Punëve të Jashtme të Spanjës, në një përgjigje për Radion Evropa e Lirë. Sipas saj, vendimi i marrë më 28 maj, për të njohur zyrtarisht shtetësinë e Palestinës, është në përputhje me ligjin ndërkombëtar, parimet e Kartës së Kombeve të Bashkuara dhe rezolutave të Këshillit të Sigurimit të Kombeve të Bashkuara, të cilat janë detyruese, pasi të miratohen. Çështja e njohjes së Kosovës nga Spanja është diskutuar në takimin e ministrave të Jashtëm të BE-së, më 27 maj në Bruksel. Disa burime i kanë thënë Radios Evropa e Lirë se në këtë pikë ka pasur grindje të hapur ndërmjet palëve nga Gjermania dhe Spanja. Derisa Gjermania ka qenë “shumë bindëse” për njohjen e Kosovës, “Spanja ishte në mbrojtje, duke argumentuar se Kosova nuk ishte në agjendë”. Në linjë me Spanjën, shtetësinë palestineze e ka njohur të martën edhe Norvegjia. Kryeministri i Spanjës, Pedro Sanchez, ka thënë në mëngjes se vendi i tij do ta njohë shtetësinë palestineze, duke përfshirë Rripin e Gazës dhe Bregun Perëndimor me Jerusalemin Lindor si kryeqytetin e tij. Ai ka thënë se Spanja nuk do të njohë asnjë ndryshim të kufijve të përcaktuar më 1967, përveç nëse pajtohen palët. Irlanda do të veprojë njëjtë, më vonë gjatë ditës. /REL/",https://kohajone.com/rajoni/spanja-nuk-terhiqet-per-kosoven-ndryshon-situata-me-palestinen-pasi-nuk-prek-integritetin-territorial-te-izraelit/,Region,
917,Ministri i Mbrojtjes i Kosovës flet i shqetësuar: 3 brigada serbe shumë afër kufirit,"Ministri i Mbrojtjes i Kosovës, Ejup Maqedonci jep alarmin për destabilitet në Ballkanin Perëndimor. Sipas tij, tri brigada serbe janë shumë afër kufirit me Kosovën, duke përbërë një kërcënim për paqen dhe sigurinë jo vetëm ën rajonin ballkanik por edhe më gjerë. Sipas tij Serbia po rrit buxhetin për mbrojtjen dhe me armatime nga Rusia, Kina e Irani. “Kryeministri Kurti e ka thënë shumë herë që militarizimi i Serbisë paraqet kërcënim të përhershëm për paqen e stabilitetin jo vetëm për Ballkanin Perëndimor, por edhe më gjerë. Ky militarizim po bëhet në vazhdimësi. Kemi një rritje të buxhetit për mbrojtjen në Serbi. Një pajisje me sistem armatimi nga Rusia, Kina e Irani. Një zbarkim i trupave serbe jo larg territorit tonë tre nga 4 brigada serbe janë vendosur në jug të Serbisë, jo shumë larg kufirit me Kosovën. Këto 3 brigada kanë tejzgjatje operacionale 28 baza ushtarake dhe 20 të xhandarmërisë që janë në distancë nga 300 metra deri 5 km larg kufirit të Kosovës. Duke i shtuar mbështetjes që i kanë dhënë grupit të Raidoçiç vitin e kaluar më 24 shtator në tentativën e tij, për të aneksuar pjesë nga territori ynë, ne vlerësojmë që Serbia vazhdon të jetë kërcënim për paqen dhe sigurinë, jo vetëm për Ballkanin perëndimor, por edhe më gjerë”,-tha në ”A2cnn”. Raportimet në shtypin serb se Beogradi ka thirrur rezervistët për stërvitje masive në mënyrë që të jetë i përgatitur për emergjencë kombëtare, ai tha se kjo është pjesë e armatimit të Serbisë për t’i shfrytëzuar për destabilizim. “Kjo është pjesë e armatimit të Serbisë. Serbia po tenton të rrisë edhe personelin ushtarak që ti përgatisë për ndonjë momentum të caktuar që t’i shfrytëzojë për çështje të destabilizimit të Ballkanit Perëndimor. Serbia ka probleme me rekrutimin e personelit për forcat e saj të armatosura dhe po tenton që përmes presionit t’i detyrojë të paraqiten”.",https://kohajone.com/rajoni/ministri-i-mbrojtjes-i-kosoves-flet-i-shqetesuar-3-brigada-serbe-shume-afer-kufirit/,Region,
918,"Përleshje me armë në Shkup, ndërron jetë këngëtari i njohur","Një incident i rëndë ka ndodhur mbrëmë në Shkup, në rrugën e njohur si “Rruga e Plastikave”, ku ka mbetur i vdekur një person dhe tre të tjerë kanë mbetur të plagosur. Në këtë përleshje me armë ka mbetur i vdekur këngëtari dhe blogeri, Amar Ismani. Familjarët e Amarit kanë konfirmuar vdekjen e tij përmes rrjeteve sociale. “Të Allahut jemi dhe tek ai do kthehemi. Me zemër të thyer e të pikëlluar ju njoftoj se ka ndërruar jetë djali/vëllai jonë Amar Ismani. Ceremonia e varrimit do të bëhet sot me namazin e Iqindis në xhamin e Cairit, dhe pastaj te varrezat në Butel”, kanë shkruar familjarët në Facebook. Raportohet gjithashtu se të plagosur kanë mbetur edhe tre persona të tjerë. Në vendin e ngjarjes është parë ambulanca dhe një numër i madh i policisë.",https://kohajone.com/rajoni/perleshje-me-arme-ne-shkup-nderron-jete-kengetari-i-njohur/,Region,
919,"Kryeministri Kurti: Të dhënat nga regjistrimi i popullsisë, janë bazë për vendime më të mira","Kryeministri i Kosovës, Albin Kurti, tha se rezultatet e regjistrimit të popullsisë do t’i mundësojnë institucioneve që të krijojnë politika, strategji dhe të marrin vendime më të mira për zhvillim më të qëndrueshëm. Këto deklarata Kurti i bëri gjatë ceremonisë së mbajtur më 25 maj për shënimin e përfundimit të regjistrimit të popullsisë, ekonomive familjare dhe banesave në Kosovë. “Të dhënat e mbledhura do të jenë baza për politika, strategji e vendime më të mira, për një zhvillim edhe më të hovshëm e më të qëndrueshëm të vendit tonë”, tha Kurti. Regjistrimi i popullsisë nisi më 5 prill. Fillimisht ishte caktuar që të përfundonte më 17 maj, por pas kërkesave të disa komunave, procesi u shty deri më 24 maj. Gjatë këtij procesi, edhe diaspora ka mundur të regjistrohet përmes një platforme online. Agjencia e Statistikave të Kosovës e vlerësoi të suksesshëm procesin e regjistrimit. “Regjistrimi i popullsisë, si një nga projektet më madhore dhe më komplekse të një vendi në kohë paqeje, përkundër sfidave dhe kompleksitetit që ka pasur, u realizua me shumë sukses. Suksesi është arritur falë bashkëpunimit dhe koordinimit që ka pasur ASK-ja me institucionet e tjera [vendore e ndërkombëtare]”, u tha në njoftimin për media të ASK-së. Më 5 prill, kur edhe filloi regjistrimi, Lista Serbe, partia kryesore e serbëve në Kosovë e cila gëzon mbështetjen e Beogradit, kishte thënë se serbët nuk do të merrnin pjesë në procesin e regjistrimit të popullsisë. Regjistrimi i fundit i popullsisë në Kosovë, në vitin 2011, nuk ishte mbajtur në katër komunat në veri, Mitrovicë e Veriut, Leposaviç, Zubin Potok dhe Zveçan, të banuara me shumicë serbe, ndërsa serbët nga komunat e tjera në jug, me ftesë të Beogradit, kryesisht e kishin bojkotuar procesin. Sipas Ligjit për regjistrimin e popullsisë, ekonomive familjare dhe banesave, çdo person mund të gjobitet nga 30 deri në 2.000 euro, nëse refuzon t’i japë informacionet e kërkuara nga regjistruesi. Gjobat janë edhe më të mëdha, deri në 20.000 euro, për biznese. /REL/",https://kohajone.com/rajoni/kryeministri-kurti-te-dhenat-nga-regjistrimi-i-popullsise-jane-baze-per-vendime-me-te-mira/,Region,
920,Zv/kryeministrja Gërvalla: Nuk e zbatojmë variantin e BE-së për Asociacionin nëse Beogradi nuk zbaton marrëveshjen e Brukselit,"Ministrja e Jashtme të Kosovës, Donika Gërvalla thotë se qeveria e Kosovës nuk do të zbatojë variantin e propozuar nga Bashkimi Europian për themelimin e Asociacionit nëse Serbia nuk zbaton detyrimet që rrjedhin nga marrëveshja e Brukselit. “Ne nuk e zbatojmë atë draft, që është në kuadër të procesit të Brukselit, pa u zotuar Serbia që edhe ajo të zbatojë pjesën e saj të punës. Prandaj duhet t’i ndajmë gjërat ose po e trajtojme Asociacionin në Bruksel ose po e trajtojmë në Kosovë. Por dy proceset nuk mund t’i lidhim bashkë”. Zonja Gërvalla tha se vjeshtën e kaluar qeveria e Kosovës dërgoi komentet e saj mbi këtë variant të BE-së, por deri tani nuk ka marrë përgjigje. “Ai dokument në formën që është dhe në suazat që është dorëzuar nuk është në gjendje të dorëzohet nga ana jonë në Gjykatën Kushtetuese”. Mosmarrja e masave konkrete drejt krijimit të Asociacionit pamundësoi anëtarësimin e Kosovës në Këshillin e Europës. Zonja Gërvalla i cilësoi si “politike, të padrejta dhe të paarsyeshme kërkesat e disa vendeve të Bashkimit Europian, që Prishtina të hedhë hapa konkrete drejt krijimit të Asociacionit me qëllim anëtarësim në Këshill. Gjatë intervistës për ”Zërin e Amerikës”, ministrja Gërvalla tha qeveria është e gatshme për zgjedhje të parakohshme parlamentare, kurdo që opozita është e gatshme, por nëse për këtë ka konsenseus mes të gjitha forcave politike. “Ne nuk mund të shkojmë në zgjedhje me partnerë selektivë nga opozita”, tha ajo. Pyetje: Zonja ministre, a po shkon vendi drejt zgjedhjeve të reja parlamentare dhe kur mund të priten ato? Donika Gërvalla: Tre vitet e fundit, puna e qeverisë së zgjedhur më 14 shkurt të vitit 2021, ka qenë e shoqëruar me suksese të cilat nuk janë pritur para zgjedhjes sonë nga askush. Nuk bëhet fjalë vetëm për zhvillimin ekonomik. Sundimi i ligjit, rritja e standardeve të demokracisë, por edhe sukseset e jashtëzakonshme në ngritjen e nivelit ekonomik të vendit, në punësim, në të ardhurat nga taksat, doganat etj. Këto kanë dëshmuar se kjo qeveri është e sigurt, i ka plotësuar pritshmëritë dhe madje i ka tejkaluar ato shumëfish. Megjithatë, nëse opozita në Kosovë është e mendimit që duhet të shkojmë në zgjedhje të reja dhe ka një konsensus për këtë, ne nuk do ta pengojmë këtë proces. Por, ne nuk mund të shkojmë në zgjedhje në mënyrë selektive, me partnerë selektivë nga opozita. Ne presim që opozita të jetë serioze në thirrjet e saj për zgjedhje dhe mos ta bëjë këtë vetëm nëpër media, aty ku nuk vendoset për zgjedhje të reja. Ne jemi të gatshëm kurdo që opozita të jetë e gatshme. Ne mendojmë se do të ishte më mirë që zgjedhjet të mbaheshin gjatë ditëve të gjata se sa në ditët e shkurtëra të dimrit. Megjithatë, ne jemi të gatshëm edhe që ta çojmë mandatin tonë deri në fund. Kjo do të ishte hera e parë që një qeveri e zgjedhur do ta çonte deri në fund mandatin pas pavarësimit të vendit. Pyetje: Zonja Gërvalla, udhëheqësit e Gjermanisë, Francës e Italisë i kishin dërguar një letër kryeministrit Kurti për ta bërë të qartë se nuk do të pranohej një projekt tjetër përveç atij që njihet si projekti i BE-së për Asociacionin. Përse zgjodhët në minutën e fundit, kur dukej se gjithçka kishte dështuar për Kosovën në Këshillin e Evropës, që të bënit një ofertë për një projek tjetër? Opozita ju ka kritikuar se këto janë lojra të qeverisë. Si ju përgjigjeni këtyre kritikave? Donika Gërvalla: Anëtarësimi i Kosovës në Këshillin e Evropës është një hap i duhur. E njëjta opozitë na kritikoi fortë edhe në maj të vitit 2022, kur ne dërguam kërkesën për anëtarësim, duke thënë se ne po bënim kot kërkesa për këtë dhe se këto janë lojëra politike, sepse nuk do të keni asnjë sukses. Ne jo vetëm që kemi patur sukses, por gjatë dy viteve të fundit kemi përfunduar dy etapa të rëndësishëm. E para ka qenë kalimi i kërkesës tonë nga këshilli ministror në Asamblenë Parlamentare. Etapa e dytë ka qenë jashtëzakonisht e rëndësishme, marrja e vendimit nga Asambleja Parlamentare e Këshillit të Evropës, me 82 për qind të votave, përfshirë edhe nga deputetë të vendeve, që nuk e njohin pavarësinë e Kosovës, që kanë dhënë votën e tyre pozitive lidhur me konstatimin se Kosova është demokraci parlamentare funksionale dhe ka përmbushur të gjitha kushtet e kërkuara për anëtarësim në Këshillin e Evropës. Të gjitha kërkesat e tjera janë politike, të cilat ne mendojmë se janë të padrejta dhe të paarsyeshme, sepse nëse Asambleja konstaton se janë përmbushur të gjitha kushtet, atëherë do të duhej të kishte njëfarë detyrimi edhe ndaj Këshillit Ministror për ta çuar më tej procedurën. Është e vërtetë që tre krerë shtetesh kanë dërguar një letër, ku japin zotimet e tyre që pas anëtarësimit në Këshillin e Evropës, disa nga shqetësime që janë paraqitur gjatë procesit të anëtarësimit do të duhet të trajtohen në mënyrën e duhur. Letra të cilën e përmendet ju është ajo të cilën kryeministri ia ka dërguar krerëve të këtyre tre shteteve javë më parë. Pra, kjo nuk lidhet me ofertën e fundit që kemi bërë. Ne e dërguam ofertën e fundit sepse kemi patur sinjale nga partnerë dhe shtete të rëndësishme për Kosovën që një kërkesë e tillë do të shihej me simpati dhe do të mund të gjente përkrahje. Pra, bëhet fjalë për ofertën që ne bëmë në momentin e fundit. Së dyti, ne e dërguam këtë sepse donim të ishim konstruktivë dhe të tregonim se jemi të gatshëm të punojmë më konkretisht mbi temat dhe detyrimet tona. Unë jam shumë e bindur se rruga e Kosovës drejt Këshillit të Evropës, Bashkimit Evropian dhe NATO-s është një rrugë e domosdoshme. Nuk ka alternativa të tjera për Kosovën. Sa më shumë rezultate që bindëse që të arrijmë në vend aq më i lehtë do të jetë anëtarësimi në këto mekanizma. Pyetje: Duke iu referuar asaj që ju përmendet se zoti Kurti fliste për një tjetër propozim, për çfarë propozimi bëhej fjalë? Donika Gërvalla: Edhe propozimi tjetër ka qenë publik dhe i shfaqur gjatë takimeve apo telefonatave direkte apo letrave të dërguara, ka qenë një propozim që nëse dëshirojnë partnerët tanë do të mund ta trajtojmë çështjen e Asociacionit në formën të cilën ata dëshirojnë edhe kanë nevojë ta trajtojmë. Por ne nuk kemi mundësi ta trajtojmë çështjen e Asociacionit veç në Bruksel sepse në Bruksel ne jemi zotuar për dy marrëveshje, marrëveshjen e shkurtit të vitit të kaluar dhe marrëveshjen për sekuencimin dhe implementimin e kësaj marrëveshjeje në mars dhe prandaj një draft që na është dorëzuar nga Lajçaku lidhur me një Asociacion të komunave me shumicë serbe në Kosovë, shihet vetëm në kuadër të pakos së bashku me ato dy kërkesa, ato dy marrëveshje të cilat i kemi bërë. Nxjerrja e Asociacionit nga kjo pako nuk ka asnjë kuptim, prandaj nëse ne mendojmë që Asociacioni është temë e dialogut në Bruksel, atëherë duhet ta trajtojmë si pjesë të pakos në Bruksel. Pyetje: Zonja Ministre, varianti i Bashkimit Evropian që ju i referoheni për Asociacionin ju është vënë në dispozicion para rreth gjashtë muajsh dhe ju ofruat që ta dërgoni në Gjykatën Kushtetuese një variant tjetër. A do të thotë kjo se për ju praktikisht quhet i papranueshëm varianti i Bashkimit Evropian? Donika Gërvalla: Varianti që na është sjellë, na është sjellë në kuadër të pakos së përgjithshme në Bruksel, pra në kuadër të dialogut që zhvillohet me Serbinë, të lehtësuar nga Bashkimi Evropian dhe vetëm në atë sens, në atë kontekst mund të shihet ai draft pa gjykuar se a është i mirë apo është i keq. Ne kemi dërguar komentet tona; nuk kemi marrë ende përgjigje për komentet që kemi dërguar lidhur me atë draft dhe ato i kemi dërguar menjëherë vjeshtën e kaluar. Ndërsa nëse e shohim që qenka kaq urgjente çështja e një formati të cilin komuniteti serb do të mund të kishte një vetorganizim brenda ligjeve dhe brenda rendit kushtetues të Republikës së Kosovës, atëherë në vend që të presim një proces të cilin Serbia e bllokon në çdo hap dhe nuk e pranon si të tillë, ne do të duhej të uleshim dhe do të duhej ta zgjidhnim vet. Në këtë pikë kemi qenë, kjo ka qenë oferta jonë. Të mos presim bllokadat. Ne nuk do ta zbatojmë atë draft i cili është në kuadër të procesit të Brukselit, pa u zotuar Serbia që edhe ajo të zbatojë pjesën e saj të punës. Prandaj duhet t’i ndajmë gjërat – ose po e trajtojmë Asociacionin në Bruksel ose po e trajtojmë në Kosovë, por dy proceset nuk mund t’i lidhim bashkë. Pyetje: Kjo do të thotë që arsyeja e vetme që ju nuk e pranoni variantin e Bashkimit Evropian për atë çfarë ju thoni, është fakti që Beogradi nuk po nënshkruan marrëveshjet? Donika Gërvalla: Jo. Unë ju thashë që ne kemi dërguar komentet tona lidhur me atë. Komentet tona janë përmbajtësore dhe ne presim përgjigje për komentet tona lidhur me këtë. Pyetje: Atëherë, pse nuk u dërgua varianti i Bashkimit Evropian zonja Ministre, në Gjykatën Kushtetuese? Donika Gërvalla: Ne nuk mund të dërgojmë drafte në Gjykatë Kushtetuese, sepse Gjykata Kushtetuese… Pyetje: Edhe drafti i Fredrich Ebert (Stiftung) ishte gjithashtu… Donika Gërvalla: Jo, as atë nuk kemi thënë që do ta dërgojmë. Ne kemi thënë që bazuar në parimet e një propozimi që ka bërë, një studimi që ka bërë Fredrich Ebert Striftung, ne do të shkruanim draftin e Qeverisë së Republikës së Kosovës, të cilin do ta përqafonim dhe më pas do ta dërgonim në Gjykatë Kushtetuese. Gjykata Kushtetuese nuk trajton drafte, nuk trajton letra pune, ‘working documents’. Gjykata Kushtetuese trajton ligje dhe vendime, mirëpo ai dokument, në formën siç është dhe në suaza në të cilat është dorëzuar, nuk është në gjendje të dorëzohet nga ana jonë në Gjykatën Kushtetuese. Pyetje: Zonja Ministre, edhe një pyetje të fundit. Javën e kaluar delegacione e Kosovës dhe Serbisë u takuan për të shtatën herë në Bruksel, por pa arritur një dakordësi për çështjen e dinarit. Ka ndonjë gjasë që të arrihet një marrëveshje? Donika Gërvalla: Ne jemi ballafaquar në fillim kur Banka Qendrore e Kosovës nxori një rregullore të re, nga të gjitha anët jemi ballafaquar me kërkesën për ta trajtuar në mënyrë urgjente, për ta adresuar çështjen e implementimit të asaj rregulloreje në mënyrë urgjente. Siç e shihni, ne kemi disa herë që flasim rreth implementimit, pra jo rreth rregullores, jo rreth legjitimitetit të asaj rregulloreje, por rreth asaj se si dhe në çfarë periudhe do të mund ta implementonim atë rregullore në mënyrë të plotë. Rreth asaj kemi shkuar në Bruksel dhe kemi biseduar dhe me palën serbe, por si zakonisht, ndërkohë që Serbia bërtet që gjërat janë shumë urgjente, nuk lë rast pa shfrytëzuar për t’i lënë gjërat pas dore edhe për t’i vonuar. Prandaj, ne vazhdojmë me implementimin e rregullores sepse rregullorja është e një institucioni të pavarur të Republikës edhe duhet implementuar në plotni. Nëse Serbia vazhdon t’i vonojë proceset në Bruksel, atëherë ne do të duhet të gjejmë forma të tjera se si të implementohen. /VOA/",https://kohajone.com/rajoni/zv-kryeministrja-gervalla-nuk-e-zbatojme-variantin-e-be-se-per-asociacionin-nese-beogradi-nuk-zbaton-marreveshjen-e-brukselit/,Region,
921,Kurti: Rreziku i një lufte në rajon është i vërtetë,"Kryeministri i Kosovës, Albin Kurti thotë se Serbia po intensifikon bashkëpunimin me Rusinë, Kinën dhe Iranin, duke paralajmëruar se ka rrezik të vërtetë për, siç tha ai, një luftë të re në rajon. Gjatë fjalimit në Konferencën e Mbrojtjes, që po mbahet në Londër, Kurti tha se rreshtimi i Serbisë me Rusinë, “qasja shkatërruese” ndaj Kosovës, dhe armatimi i shpejt “janë tregues se qëllimi i Serbisë është përshkallëzimi me synim të realizimit të ambicieve të saj territoriale”. Kurti tha se në kohën kur Evropa po përjeton një luftë, duke iu referuar luftës në Ukrainë, nuk duhet të injorohet edhe një luftë më rajon. “Tre nga katër brigadat e kombinuara të ushtrisë së Serbisë, përfshirë 48 baza operuese përreth kufirit me Kosovën, duke mos përfshirë edhe njësi të tjera të specializuara, janë të stacionuara në jug të territorit, afër kufirit me Kosovën. Kërcënimi nuk është thjesht teorik. Rreziku i një lufte të re është i vërtetë”, tha Kurti. Gjatë fjalimit në konferencën në Londër, Kurti foli edhe për sulmin ndaj Policisë së Kosovës në Banjskë të Zveçanit në shtatorin e vitit të kaluar. Nga sulmi i një grupi të serbëve të armatosur u vra një rreshter, ndërkaq në përleshjet që pasuan në dhe përreth Manastirit të Banjskës, u vranë edhe tre sulmues serbë. Kosova ka fajësuar Serbinë për sulmin, por Beogradi ka mohuar se ka gisht në të. Përgjegjësinë për sulmin e ka marrë Millan Radoiçiq, ish-nënkryetar i Listës Serbe, partisë kryesore të serbëve në Kosovë, që gëzon mbështetjen e Beogradit. Kurti tha se grupi prej afër 100 individësh të armatosur kishin hyrë në Kosovë “me një plan për një konflikt më të gjatë dhe më të gjerë në pjesën veriore të shtetit tonë”. “Nuk është vetëm rreshtimi i Serbisë me Rusinë që sugjeron se qëllimi i grupit ishte të replikonte atë që Rusia bëri në Donbas më 2014”, tha Kurti. Ai iu referua konfliktit në lindje të Ukrainës që nisi më 2014 mes separatistëve të mbështetur nga Rusia dhe trupave ukrainase. Kurti tha se “nuk ka mëdyshje” se kush është fajtor për sulmin në Banjskë. “Sulmi në Banjskë ndodhi për shkak të shtetit të kapur në Beograd dhe për shkak të ambicieve agresive dhe ekspansioniste të krerëve të shtetit”, tha Kurti. Ai shtoi se Kosova nuk është vendi i vetëm në Ballkanin Perëndimor që është i cenueshëm ndaj sulmeve fizike. Sipas tij, kërcënimi manifestohet edhe përmes infrastrukturës të dezinformimit “që Rusia ka ndihmuar të ndërtohet”, e cila sipas tij, përdor ndërhyrjen e NATO-s ndaj caqeve serbe, që çoi në çlirimin e Kosovës “për të shpifur ndaj Perëndimit”. Në fund të vitit të kaluar ishte publikuar një raport për dezinformatat, që ishte hartuar nga Rrjeti Ballkanik i Gazetarisë Hulumtuese (BIRN), me mbështetjen e Bashkimit Evropian. Në raport thuhej se Kosova është e ekspozuar ndaj dezinformatave dhe narrativëve që vijnë nga Rusia dhe Kina të cilat synojnë të nxisin luftë ndëretnike dhe ndërfetare në vend, të kriminalizojnë NATO-n dhe të ulin besimin e shoqërisë në integrimet euroatlantike, si dhe të pasqyrojnë SHBA-në si shembull të keq./REl/",https://kohajone.com/rajoni/kurti-rreziku-i-nje-lufte-ne-rajon-eshte-i-vertete/,Region,
922,"Rr*hën për vd*kje 18-vjeçarin, ja dënimi për dy të miturit. Familjarët e viktimës nuk e pritën mirë këtë vendim","Gjykata e Prishtinës ka dhënë dënimin për dy të miturit që rrahën për vdekje 18-vjeçarin Lulzim Fejzullahu. Dy autorët e kësaj ngjarje të rëndë që tronditi opinionin publik u dënuan së bashku me 19 vjet burg. Familjarët e viktimës nuk e pritën mirë këtë vendim të gjykatës duke u shprehu se rihapi edhe njëherë plagët e kësaj ngjarje. Lulzim Fejzullahu u godit me sende të forta nga dy bashkëmoshatarët pas një sherri në janar të këtij viti. Ai qëndroi në koma për 6 ditë, por nuk mundi të mbijetonte. Prokuroria, rastin fillimisht e kishte iniciuar si vrasje në tentativë e më pas është cilësuar si vrasje.",https://kohajone.com/rajoni/rrhen-per-vdkje-18-vjecarin-ja-denimi-per-dy-te-miturit-familjaret-e-viktimes-nuk-e-priten-mire-kete-vendim/,Region,
923,"Letra kundër Kosovës në NATO, reagon Ramush Haradinaj: Serbia po fiton prej gabimeve të Kurtit","Kryetari i Aleancës për Ardhmërinë e Kosovës, Ramush Haradinaj thotë se Serbia po përfiton nga gabimet e kryeministrit Albin Kurti. Kritika të forta pati për diplomacinë e jashtme dhe moskoordinimin e Prishtinës me ndërkombëtarët, duke reaguar ndaj letrës së dërguar nga Beogradi në Asamblenë Parlamentare të NATO-s. “Prej gabimeve të Kurtit edhe Serbia shkon në një hap më tutje pra e na krijon edhe më shumë minusa t’i quaj kështu sepse një letër të tillë drejtuar NATO me siguri Serbia ka përgatitur një narrativë. Nuk vjen letra e para, ata me siguri gjatë gjithë kohës pra kanë dërguar raporte, informata gjoja se Kosova vepron kundër komunitetit serb apo zhvillimeve tjera. Pra është ajo që e kemi paralajmëruar me kohë dhe thellimi i humbjeve për Kosovën në planin ndërkombëtar”, shprehet Ramush Haradinaj, kryetar i AAK. Ai shton se në NATO gjendet një numër i konsiderueshëm i vendeve të cilat nuk e njohin Kosovën si Republikë dhe janë në mbështetje të Serbisë. “Jo ne nuk jemi tani për tani çështje për të diskutuar sepse nuk ka një proces ta quaj ashtu kontraktual po p.sh. ka vende skeptike jo njohëse të NATO-s, do ta shfrytëzojnë çdo herë edhe pozicionin e Serbisë, sikurse e dini për anëtarësim për NATO e po ashtu ka rëndësi marrëdhëniet ndër fqinjësore sikurse për anëtarësime dhe për të tjera”, vijon Haradinaj. Gjatë të premtes mbahet seanca e Asamblesë Parlamentare të NATO-s ku pritet të shqyrtohet dhe pranimi I Kosovës së anëtare e asociuar e këtij organizmi të aleancës së fuqishme ushtarake.",https://kohajone.com/rajoni/letra-kunder-kosoves-ne-nato-reagon-ramush-haradinaj-serbia-po-fiton-prej-gabimeve-te-kurtit/,Region,
924,"OKB pritet të votojë sot rezolutën për Srebrenicën, Bërnabiç: Farsë","Kryetarja e Kuvendit të Serbisë, Ana Bërnabiq, tha se propozimi i një rezolute për gjenocidin në Srebrenicë është një “farsë” dhe se ajo kurrë nuk ka qenë më e shqetësuar për paqen në Ballkan sesa tani. “I ftoj të gjithë nga Bashkimi Evropian (BE) të pyesin veten se si do të duket Bosnjë e Hercegovina pas votimit të rezolutës. A do të jetë një vend më paqësor, më i qëndrueshëm, ku të ketë mirëkuptim më të madh ndërmjet boshnjakëve, kroatëve dhe serbëve, ose më të paqëndrueshëm”, tha ajo për televizionin TV Pink në Serbi. Ajo deklaroi se, para së gjithash, këtë e bëri Gjermania, e më pas të gjithë ata nga Bashkimi Evropian dhe të gjithë ata që do të votojnë për rezolutën, transmeton Beta. Bërnabiq pyeti se si do të ndihen sot serbët në Bosnje e Hercegovinë, në Republika Sërpska, në Federatë… “Turp për ju, sidomos për ju nga Gjermania, turp për ju, atë që po i bëni popullit në Ballkan, gjithë popullit në Ballkan, para së gjithash popullit serb, por edhe të gjithëve në Ballkan. Kjo nuk po i sjell askujt asgjë të mirë”, tha Bërnabiq. Asambleja e Përgjithshme e Kombeve të Bashkuara do të votojë më 23 maj për një rezolutë që shpall 11 korrikun si Ditën Ndërkombëtare të Përkujtimit të Gjenocidit të Srebrenicës dhe dënon mohimin e gjenocidit dhe glorifikimin e kriminelëve të luftës. Sponsorë të rezolutës janë Gjermania dhe Ruanda, ndërsa 32 vende janë bashkë-sponsorizues, duke përfshirë Shtetet e Bashkuara, Francën, Britaninë e Madhe dhe Italinë. Këshilli Shtetëror i Serbisë në disa raste ka vlerësuar se rezoluta është një deklaratë politike që synon të vendosë një vulë kolektive në kokën e një kombi. Në prag të seancës, në Beograd u shfaqën billborde me mesazhin “Ne nuk jemi një komb gjenocidal”. Në to janë të theksuara stemat e Serbisë dhe të Republikës Sërpska, entiteti i Bosnje e Hercegovinës. Rezoluta nuk përmend asnjë komb apo shtet. Ajo u referohet fakteve të përcaktuara nga aktgjykimet e Gjykatës Penale Ndërkombëtare për ish-Jugosllavinë (ICTY) dhe Gjykatës Ndërkombëtare të Drejtësisë, si dhe nga gjykatat vendase./REL",https://kohajone.com/kosova/okb-pritet-te-votoje-sot-rezoluten-per-srebrenicen-bernabic-farse/,Region,
925,"Pas Palestinës, tashmë Spanjës i bëhet thirrje që të njohë edhe Kosovën","Pas njohu Palestinës si shtet, shtohen thirrjet ndaj Spanjës që të pranojë pavarësinë e Kosovës. Disa ekspertë të Ballkanit dhe gjeopolitikës vënë në pah faktin që Pedro Sanchez është bërë kryeministër falë mbështetjes së partive separatiste Baske dhe Katalanase, ndërsa përdor Kosovën kundër tyre. “Spanja njohu Palestinës por refuzon të pranojë pavarësinë e Kosovës është gjëja më e trashë e politikës europiane”, thekson një ekspert. Daniele Del Orko, një gazetar italian, thotë se njohja e Palestinës nga Spanja po tregon se paradigma diplomatike po ndryshon. Qeveria e Madridit nuk ka sinjalizuar ndonjë ndryshim në qasjen ndaj Kosovës.",https://kohajone.com/rajoni/pas-palestines-tashme-spanjes-i-behet-thirrje-qe-te-njohe-edhe-kosoven/,Region,
926,Zgjedhjet/ Në Maqedoni të Veriut rivotohet në shtatë vendvotime,"Në Maqedoninë e Veriut më 22 maj po rivotohet në shtatë vendvotime në njësinë e pestë dhe të gjashtë zgjedhore, që mund të ndryshojnë numrin e mandateve të fituara nga partitë politike në zgjedhjet parlamentare të 8 majit. Në këto vendvotime të drejtë vote kanë 4.513 qytetarë, të cilët që nga ora shtatë e mëngjesit u janë drejtuar kutive të votimit. Rivotimi mbahet pas konstatimit të parregullsive nga Komisioni Shtetëror i Zgjedhjeve e që ishin pranuar edhe nga Gjykata Administrative. Parregullsitë kishin të bëjnë kryesisht me gjetjen e më tepër fletëve të votimit nëpër kutitë e votimit. Në njësinë e pestë zgjedhore që përfshin pjesën jugperëndimore të Maqedonisë së Veriut votohet në gjashtë vendvotime në Ohër, Strugë, Krushevë dhe Dollneni. Në njësinë e gjashtë zgjedhore që përfshin rajonin e Tetovës në pjesën perëndimore të vendit të banuar me shqiptarë, rivotohet në një vendvotim në fshatin Llërc. Rivotimi mund të ndryshojë raportet mes forcave në Kuvend. Në zgjedhjet e mbajtura më 8 maj, VMRO DPMNE-ja ka fituar 58 mandate, Fronti Evropian që drejtohet nga BDI-ja 19, koalicioni VLEN 18 mandate, dhe nga gjashtë mandate partia E Majta dhe Lëvizja ZNAM. Bashkimi Demokratik për Integrim ka akuzuar VMRO DPMNE-në, LSDM-në dhe koalicionin VLEN për “rivotim të kurdisur” me qëllim të, siç ka thënë, marrjes së dy mandateve në këto dy njësi zgjedhore. VMRO DPMNE-ja që fitoi zgjedhjet parlamentare dhe ato presidenciale pret që nga rivotimi të marrë edhe një mandat më shumë siç pret edhe koalicioni VLEN. Maqedonia e Veriut është e ndarë në gjashtë njësi zgjedhore dhe në secilën prej tyre zgjidhen 20 deputetë nga 120 sa numëron Kuvendi. Pas rivotimit më 22 maj, KSHZ-ja pritet t’i certifikojë rezultatet përfundimtare të zgjedhjeve, pas çka nisin afatet për dhënien e mandatit për formimin e Qeverisë së re partisë fituese, në këtë rast VMRO DPMNE-së. Nga kjo parti presin që Qeveria e re të formohet më së voni deri në javën e parë të muajit qershor./Rel/",https://kohajone.com/rajoni/zgjedhjet-ne-maqedoni-te-veriut-rivotohet-ne-shtate-vendvotime/,Region,
927,Operacioni në Veri! Reagon KFOR: Ne nuk morëm pjesë në aksionin e policisë së Kosovës,"Misioni paqeruajtës i NATO-s në Kosovë, KFOR, tha se nuk ka qenë prezent në aksionin e policisë së Kosovës në Veri kundër institucioneve financiare serbe në Kosovë. KFOR ka theksuar se është njoftuar “pak kohë” para se autoritetet kosovare të sigurisë të nisnin operacionin. Teksa po zhvillohej aksioni, makinat e KFOR-it, por edhe të Misionit të Bashkimit Evropian për Sundim të Ligjit në Kosovë (EULEX), u panë në veri. “Personeli i KFOR-it nuk u përfshi në zbatimin e këtyre operacioneve”, u tha në njoftimin e KFOR-it të publikuar më 21 maj, një ditë pas operacionit. Ky mision tha se pret “konsultime në kohë” për çdo veprim të Policisë së Kosovës apo Forcës së Sigurisë së Kosovës “që mund të ndikojë te siguria rajonale”. Gjatë operacionit policor, të kryer në katër komunat në veri të Kosovës, të banuara me shumicë serbe, autoritetet e Kosovës thanë se mbyllën gjashtë objekte të Bankës Kursimore të Postës dhe Bankës Popullore të Serbisë. Gjatë aksionit, që autoritetet e Kosovës thanë se kishte të bënte me vendosjen “e rendit dhe ligjshmërisë”, u konfiskuan prova të ndryshme, përfshirë para.",https://kohajone.com/rajoni/operacioni-ne-veri-reagon-kfor-ne-nuk-morem-pjese-ne-aksionin-e-policise-se-kosoves/,Region,
928,"Eksplozivi në mjetin e reperit kosovar, policia arreston dy të dyshuar","Policia e Kosovës bën me dije se ka vënë në pranga 2 persona në lidhje me eksplozivin që shpërtheu pak ditë më parë në makinën e muzikantit, Agon Abdullahu i njohur me emrin Noga. Identiteti i personave të arrestuar nuk bëhet me dije, teksa vijojnë hetimet për zbulimin e shkaqeve të kësaj ngjarje. Më 12 prill, një sasi eksplozivi shpërtheu në makinën e reperit Noga teksa ajo ishte e parkuar në Lagjen e Universitetit në Prishtinë, afër Fakultetit Teknik.",https://kohajone.com/rajoni/eksplozivi-ne-mjetin-e-reperit-kosovar-policia-arreston-dy-te-dyshuar/,Region,
929,“Diçka e bukur po vjen në Çarshinë e vjetër të Shkupit!” Çfarë?!,"Çarshia e Vjetër e Shkupit është një vend i mbushur me histori dhe kulturë, ku tradita takon modernitetin, arti shpërfaq lidhjen e tij shpirtërore me etnosi shqiptar, dhe shprehja e ngjyrave dhe tingujve, kërcimit dhe harmonisë. Kjo zonë ofron një përzierje të mrekullueshme të arkitekturës së vjetër, dyqaneve të vogla me fytyra të qeshura, dhe kafeneve të shkëlqyera që shpalosin një harmoni të përsosur midis shijes së kafesë dhe bukurisë së ambientit. Por jo vetëm!",https://kohajone.com/rajoni/dicka-e-bukur-po-vjen-ne-carshine-e-vjeter-te-shkupit-cfare/,Region,
930,Vuçiq e krahason opozitën serbe “Serbia kundër dhunës” me organizatën e atentatorit të kryeministrit sllovak,"Presidenti i Serbisë, Aleksandar Vuçiq, edhe një herë ka akuzuar rëndë opozitën në Serbi duke i cilësuar pjesëtarët e koalicionit serbë “Serbia kundër dhunës” me organizatën që e themeloi atentatori i kryeministrit sllovak Robert Fico. Gjatë një interviste dhënë në televizionin Pink që mbështetet fuqishëm nga qeveria që ai udhëheq, Vuçiq tha se ekziston një “detaj interesant” të koalicionit të mëparshëm opozitar “Serbia kundër dhunës” quhet në mënyrë të ngjashme me organizatën e themeluar nga atentatori i kryeministrit sllovak Fico, transmeton Telegrafi. Sikur kjo të mos mjaftonte, gazetarja e televizionit serb tha se ka ngjashmëri – duke aluduar në emrin e organizatës, ndaj të cilës Vuçiq tha me një dozë ironie “se është rastësi”. Vuçiq tërhoqi një paralele mes koalicionit të deritanishëm opozitar në Serbi – “Serbia kundër dhunës” dhe asaj të sulmuesit të Robert Ficos. “Është interesant rrëfimi kundër dhunës. Është interesant një detaj. A e dini se cilën organizatë e themeloi ai që shtiu mbi Ficon”, pyeti gazetaren presidenti serb. “Është Sllovakia kundër dhunës”, iu përgjigj gazetarja – duke mos hezituar të mbështet pretendimet e tij. “Sllovakia kundër dhunës, po”, shtoi Vuçiq. “Ekzistojnë ngjashmëritë mes Serbia kundër dhunës me atë të Sllovakia kundër dhunës”, shtoi gazetarja serbe. /Telegrafi/",https://kohajone.com/rajoni/vuciq-e-krahason-opoziten-serbe-serbia-kunder-dhunes-me-organizaten-e-atentatorit-te-kryeministrit-sllovak/,Region,
931,Hartohet teksti përfundimtar i projektrezolutës për gjenocidin në Srebrenicë,"Një rezolutë për përkujtimin e gjenocidit të vitit 1995 në Srebrenicë të Bosnjës, e hartuar nga Gjermania dhe Ruanda pritet të hidhet për votim me 23 maj në Asamblenë e Përgjithshme të Kombeve të Bashkuara, mes një fushate të fortë kundërshtimi nga presidenti i Serbisë dhe udhëheqësit e serbëve të Bosnjës, me mbështetjen e Rusisë. Sipas tekstit përfundimtar të projektrezolutës 11 korriku përcaktohet “Ditë Ndërkombëtare e Reflektimit dhe Përkujtimit të Gjenocidit të vitit 1995 në Srebrencë”, në kujtim të vrasjes së mbi 8 mijë burrave dhe djemve boshnjak nga forcat serbe në masakrën që filloi me 11 korrik të vitit 1995. Na atë ditë serbët e Bosnjës pushtuan Srebrenicën, që ishte shpallur zonë e mbrojtur nga Kombet e Bashkuara. Në tekstin e projektrezolutës, të cilin e ka parë Zëri i Amerikës, thuhet mes tjerash se duke vënë në dukje se viti 2025 do të shënojë tridhjetë vjetorin e gjenocidit në Srebrenicë, në të cilin humbën jetën të paktën 8,372 veta, mijëra u zhvendosën dhe familjet dhe komunitetet u shkatërruan, Asambleja e Përgjithshme e OKB-së: 1. Vendos të caktojë 11 korrikun si Ditën Ndërkombëtare të Reflektimit dhe Përkujtimit të Gjenocidit të viti 1995 në Srebrenicë, që do të festohet çdo vit; 2. Dënon pa rezerva çdo mohim të gjenocidit të Srebrenicës si një ngjarje historike dhe u kërkon shteteve anëtare të ruajnë faktet e vërtetuara edhe përmes sistemeve të tyre arsimore, duke zhvilluar programe të përshtatshme, gjithashtu në përkujtim (të ngjarjeve) dhe me synim të parandalimit të mohimit dhe shtrembërimit të tyre si dhe pengimin e gjenocideve në të ardhmen; 3. Gjithashtu dënon pa rezerva veprimet që madhërojnë të dënuarit për krime lufte, krime kundër njerëzimit dhe gjenocid nga gjykatat ndërkombëtare, duke përfshirë ata që janë përgjegjës për gjenocidin në Srebrenicë; 4. Thekson rëndësinë e përmbylljes së procesit të gjetjes dhe identifikimit të viktimave të mbetura të gjenocidit të Srebrenicës dhe varrimin e dinjitetshëm të tyre dhe bën thirrje për ndjekjen e vazhdueshme të atyre autorëve të gjenocidit në Srebrenicë, që ende nuk janë përballur me drejtësinë; 5. I nxit të gjitha shtetet që t’u përmbahen plotësisht detyrimeve të tyre sipas Konventës për Parandalimin dhe Ndëshkimin e Krimit të Gjenocidit, dhe të drejtën ndërkombëtare zakonore për parandalimin dhe ndëshkimin e gjenocidit, duke pasur parasysh vendimet përkatëse të Gjykatës Ndërkombëtare të Drejtësisë; 6. Kërkon nga Sekretari i Përgjithshëm të themelojë një program informues të titulluar “Gjenocidi i Srebrenicës dhe Kombet e Bashkuara”, duke filluar përgatitjet për shënimin e përvjetorit të tridhjetë në vitin 2025, dhe gjithashtu i kërkon Sekretarit të Përgjithshëm të sjellë këtë rezolutë në vëmendjen e të gjitha shteteve anëtare, organizatave të sistemit të Kombeve të Bashkuara dhe organizatave të shoqërisë civile, në funksion të respektimit të duhur të saj; 7. Fton të gjitha Shtetet Anëtare, organizatat e sistemit të Kombeve të Bashkuara, organizatat e tjera ndërkombëtare dhe rajonale dhe shoqërinë civile, duke përfshirë organizatat joqeveritare, institucionet akademike dhe palët e tjera të interesuara për të respektuar Ditën Ndërkombëtare, duke përfshirë kremtime dhe veprimtari të veçanta në kujtim dhe nderim të viktimave të gjenocidit të vitit 1995 në Srebrenicë, si dhe arsimimin e duhur dhe veprimtaritë e ndërgjegjësimit të publikut. Në vitin 2007 Gjykata Ndërkombëtare e Drejtësisë, tha se aktet e kryera në Srebrenicë paraqesin gjenocid. Ky ishte gjenocidi i parë në Evropë që nga Holokausti nazist në Luftën e Dytë Botërore, gjatë të cilit u vranë rreth 6 milionë hebrenj dhe pjesëtarë të pakicave të tjera. Udhëheqësi politik i serbëve të Bosnjës gjatë kohës së luftës, Radovan Karaxhiç dhe komandanti i tij ushtarak, Ratko Mlladiç, u dënuan me burgim të përjetshëm për gjenocidin në Srebrenicë nga Gjykata për Krime Lufte në ish Jugosllavi. Në përgjithësi, kjo gjykatë si dhe gjykatat në Ballkan kanë dënuar afër 50 zyrtarë serbë të Bosnjës të kohës së luftës me burgime të gjata lidhur me gjenocidin në Srebrenicë. Presidenti i Serbisë Aleksandar Vuçiq si dhe udhëheqësit e serbëve të Bosnjës, kundërshtojnë me forcë miratimin e rezolutës, duke thënë se ajo i cilëson të gjithë serbët si një “komb gjenocidal”, ndonëse projektrezoluta nuk e përfshinë një pohim të tillë. Presidenti Vuçiç dhe qeveria e tij kanë bërë fushatë si në OKB ashtu edhe në vendet në zhvillim për të fituar mbështetje në kundërshtim të rezolutës, miratimi i së cilës kërkon shumicën e thjeshtë. Misioni i Përhershëm i Serbisë në OKB, bëri thirrje sërish për tërheqjen e projektrezolutës. “Duke pasur parasysh pasojat e paparashikueshme të një projektrezolute të tillë në procesin e brishtë të pajtimit, duke hapur plagë të vjetra, u bëjmë thirrje edhe një herë bashkëhartuesve të tërheqin tekstin e rezolutës, në interes të të gjithëve, para së gjithash popullit të Bosnjës e Hercegovinës por edhe të gjithë anëtarëve të OKB-së…”, thuhet në një deklaratë të Misionit të Përhershëm të Serbisë në OKB. Presidenti Vuçiç si dhe udhëheqësi i serbëve të Bosnjës Milorad Dodik, kanë përmendur disa herë mundësinë e pagesës së dëmeve të luftës, nëse rezoluta miratohet. Udhëheqësit serbë vazhdojnë të minimizojnë apo edhe mohojnë gjenocidin në Srebrenicë, duke i cilësuar vrasjet si një krim të rëndë, gjë që ka ofenduar thellësisht të afërmit e viktimave të masakrës dhe të mbijetuarit. ështja e rezolutës u përvijua edhe përgjatë një takimi të rregullt të Këshillit të Sigurimit të OKB-së mbi zhvillimet politike dhe ekonomike në Bosnje, që u mbajt të mërkurën. Zëvendës ambasadori amerikan në OKB, Robert Wood, tha se “veprimet e rrezikshme të (Milorad) Dodikut dhe retorika ndarëse e tij kërcënojnë paqen dhe qëndrueshmërinë në rajon” dhe “mohimi i gjenocidit gjithashtu parandalon pajtimin”. “Përkujtimi i të vërtetave historike dhe pranimi i fakteve është i rëndësishëm dhe e çon rajonin përpara në rrugën drejt pajtimit”, tha zoti Wood, duke nënvizuar se “nderimi i viktimave të gjenocidit përforcon vlerat e pasqyruara në Kartën e OKB-së”. Por ambasadori rus në OKB, Vassily Nebenzia, vendi i të cilit ruan lidhje të forta me Serbinë dhe serbët e Bosnjës, tha se paraqitja e rezolutës pa pëlqimin e të gjitha palëve në Bosnjë, është shkelje e kushtetutës së vendit dhe marrëveshjes së paqes të Dejtonit të vitit 1995, e cila i dha fund luftës. “Ne e shohim këtë tekst provokues si një kërcënim për paqen dhe sigurinë në vend dhe në gjithë rajonin”, tha ai, duke akuzuar Gjermaninë dhe Ruandën për nxitjen e protestave në vend të nxitjes së pajtimit. Gjermania dhe Ruanda, thanë më herët gjatë javës se rezoluta synon bashkimin dhe jo përçarjen, ndërsa u bëhet thirrje të gjitha vendeve anëtare të OKB-së ta mbështesin atë “duke dërguar kështu një mesazh të fortë për kujtim dhe kundër mohimit të gjenocidit”. Zëri i Amerikës",https://kohajone.com/rajoni/hartohet-teksti-perfundimtar-i-projektrezolutes-per-gjenocidin-ne-srebrenice/,Region,
932,"Bëni kujdes, ka mbi 200 kamera sigurie nëpër rrugë dhe sheshe","Mbi 200 kamera të sigurisë janë vendosur rrugëve në disa zona të caktuara në katër komunat veriore të Republikës së Kosovës. Sipas policisë, kamerat janë mirëpritur nga qytetarët dhe do të shtojnë sigurinë për të gjithë komunitetet në këtë pjesë të vendit. Kryqëzimet e rrugëve dhe sheshet kryesore në Mitrovicë të Veriut, Leposaviq, Zubin Potok dhe Zveçan tashmë monitorohen edhe përmes kamerave nga Policia e Kosovës. Për Policinë e Kosovës këto janë vendosur për sigurinë e qytetarëve. Kamerat janë vendosur edhe në bashkëpunim me Agjencinë për Informim dhe Privatësi në mënyrë që vendosja e tyre të mos cenojë privatësinë e qytetarëve. Policia në veri po shpreson që numri i kamerave të shtohet me kalimin e kohës dhe të mbulohen edhe hapësira të tjera. Më herët në katër komuna veriore, strukturat ilegale serbe kishin vendosur kamera të vëzhgimit që dyshohet se kanë qenë të qasshme edhe për institucionet e sigurisë së Serbisë. Të njëjtat ishin sekuestruar nga Policia e Kosovës.",https://kohajone.com/rajoni/beni-kujdes-ka-mbi-200-kamera-sigurie-neper-rruge-dhe-sheshe/,Region,
933,Kurti: Qeveria gjithmonë gati për zgjedhje të reja,"Kryeministri i Kosovës, Albin Kurti thotë se është gati për zgjedhje të parakohshme. I ka bërë thirrje opozitës të bëhet gati në të kundërtën ai mund të qëndrojë në qeveri deri në fund të mandatit. “Opozita duhet të bëhet gati, ne jemi gjithmonë gati, përndryshe nëse ata janë rehat shkon mandati”, tha Kurti. Po ashtu Kurti foli edhe për takimin me kreun e PDK-së Memli Krasniqi ku diskutuan edhe për zgjedhjet. “Për mua ka qenë shumë e rëndësishme të diskutohet agjenda legjislative, pasi kanë mbetur shumë marrëveshje ndërkombëtare pa u votuar”, tha ai. Kurti pas takimit me Krasniqin kishte thënë se të gjitha partitë duhet të dakordohen për datën e zgjedhjeve. Teksa PDK-ja është shprehur pro shpërndarjes së Kuvendit, LDK e AAK po kërkojnë dorëheqjen ose shkarkimin e Kurtit.",https://kohajone.com/rajoni/kurti-qeveria-gjithmone-gati-per-zgjedhje-te-reja/,Region,
934,"Qeverisja Kurti, ”one man show”! Nënkryetari i LDK, Haziri: Po përdor opozitën për zgjedhjet","Kryeministri Albin Kurti po tenton të përdorë opozitën për të shpëtuar me gatishmërinë për zgjedhje, dhe opozita në Kosovë ndahet mbi mënyrën se si do të shkohet në zgjedhjet e parakohshme. Nënkryetari i Lidhjes Demokratike të Kosovës, Lutfi Haziri thotë se mënyra më korrekte është përmes dorëheqjes së Kurtit, ndërsa PDK dhe LDK sipas tij, mbështesin në heshtje një mocion për shpërbërjen e Kuvendit, dhe mocion mosbesimi. Haziri kritikon Kurtin për mungesën e dialogut me opozitën dhe shoqërinë civile gjatë 3 viteve e gjysmë, ndërsa thotë se qeverisja e tij ka qenë, një “one man show”. ”Darka e fundit pa qenë as e para as e dyta, ndodhi mes PDK dhe zotit Kurti mbrëmë. Nuk doli agjenda legjislative për të cilën është ftuar, por dolën zgjedhjet si çështje që është diskutuar dhe tanimë po dihet e shihet se zoti Kurti ka ofruar dy sezone, pranverën ose vjeshtën në këto zgjedhje dhe shpresoj që tani të zbardhet qëndrimi i tij, sepse mënyra si shkojmë në zgjedhje na dallon të gjithëve. LDK mendon se politikisht korrekte, politikisht e drejtë dhe moralisht duhet zoti Kurti ta pranojë aktin e dorëheqjes. Për 45 ditë republika jonë shkon në zgjedhje, nuk ka zbrazëti ligjore, mekanizmi zgjedhor aktivizohet. PDK si duket ka një marrëveshje të heshtur për mocion për shpërbërjen e Kuvendit dhe AAK-ja për mocionin e mosbesimit. Ajo që i bashkon janë zgjedhjet”,-tha për ”A2cnn”.",https://kohajone.com/rajoni/qeverisja-kurti-one-man-show-nenkryetari-i-ldk-haziri-po-perdor-opoziten-per-zgjedhjet/,Region,
935,"Zbulohen armatime në veri, ministri Sveçla: Mbetje e armatimit të grupeve terroriste nga Radoiçiç të dirigjuara nga Vuçiç","Policia e Kosovës ka zhvilluar këtë të martë një operacion të madh në veri të Mitrovicës ku ka gjetur dhe konfiskuar një sasi të madhe armatimesh. Gjatë një konference të jashtëzakonshme për mediat, zyrtarët e lartë të policisë kanë bërë të ditur se këto janë planet ogurzeza të Serbisë. Ministri i Brendshëm, Xhelal Sveçla tha se ky arsenal është mbetje e armatimit të grupeve terroriste nga Radoiçiç të dirigjuara nga presidenti i Serbisë Aleksandër Vuçiç. “Është depoja e pestë që brenda vitit që ne kemi zbuluar dhe është edhe një dëshmi e përfshirjes direkte e shtetit të Serbisë në tendencën për të destabilizuar Kosovën me qëllim okupimin e saj, ose pjesë të saj”.",https://kohajone.com/rajoni/zbulohen-armatime-ne-veri-ministri-svecla-mbetje-e-armatimit-te-grupeve-terroriste-nga-radoicic-te-dirigjuara-nga-vucic/,Region,
936,Vuçiç pas takimit me Zelenskan: Serbia e gatshme të ndihmojë Ukrainën,"Presidenti serb, Aleksandar Vuçiç ka thënë të hënën pas një takimi me Olena Zelenskan, gruan e presidentit të Ukrainës, Volodymyr Zelensky, se Serbia është e gatshme të “ofrojë fonde si ndihmë për ata që kanë nevojë më së shumti” dhe ka uruar “që paqja të kthehet në çdo shtëpi, sa më shpejt që është e mundur”. Në një postim në Instagram, ai e ka falenderuar Zelenskan për vizitën në Serbi dhe forcim të lidhjeve mes dy vendeve, në këto “koha të vështira”. “Kemi diskutuar lidhjet kulturore të shteteve tona, si dhe çështjet humanitare, sidomos nevojat e kategorive më të ndjeshme të popullsisë dhe fëmijëve, ata që janë më të cenueshmit në secilin konflikt”, ka shkruar Vuçiç. Zelenska, bashkë me ministrin e Jashtëm ukrainas, Dmytro Kuleba, kanë arritur më 12 maj në Serbi, për t’u takuar me krerë të lartë shtetërorë. “Respekt reciprok për integritetin territorial” Kryeministri i Serbisë, Millosh Vuçeviç i ka thënë të hënën ministrit të Jashtëm ukrainas, Dmytro Kuleba që Serbia është e përkushtuar për respektim të ligjit ndërkombëtar dhe integritetit territorial të secilit vend anëtar të Kombeve të Bashkuara, përfshirë Ukrainën. Kjo është vizita e parë e një zyrtari të lartë ukrainas në Serbi, qysh prej nisjes së luftës së Rusisë në Ukrainë, në shkurt të vitit 2022. Kuleba është takuar edhe me presidentin e Serbisë, Aleksandar Vuçiç, si dhe është planifikuar një takim me kryetaren e Kuvendit serb, Ana Bërnabiç. Qeveria e Serbisë ka thënë se kryeministri Vuçeviç dhe ministri Kuleba kanë diskutuar për situatën aktuale në fushën e sigurisë dhe politikës në nivel global, si dhe për mundësinë e bashkëpunimit ekonomik në mes të të dyja vendeve. “Ne jemi të hapur ndaj të gjitha çështjeve”, ka thënë kryeministri Vuçeviç dhe e ka falënderuar Kuleban që e ka përmendur ndihmën humanitare që Serbia e ka ndarë për popullin ukrainas. Sipas Qeverisë serbe, Kuleba ka thënë se shkuarja e tij në Serbi përçon mesazh që ka hapësirë për t’i forcuar marrëdhëniet në mes të këtyre dy vendeve. “Serbia dhe Ukraina kanë shumë dallime, por edhe shumë të përbashkëta, dhe kjo është arsyeja se mund të ndërtojmë të ardhme të përbashkët në shumë fusha”, është cituar të ketë thënë Kuleba. Zelenska dhe Kuleba e kanë nisur vizitën në Serbi 10 ditë pas formimit të Qeverisë së re, pjesë e së cilës janë dy emra të afërt me Rusinë, për çka Beogradi është kritikuar nga Bashkimi Evropian dhe Shtetet e Bashkuara. I pari është Aleksandar Vulin, zëvendëskryeministri pro-rus dhe ish-shefi i shërbimit të inteligjencës. I dyti është Nenad Popoviç, ministër pa portofol, i cili ka lidhje politike dhe biznesore në Rusi. Të dy janë të sanksionuar nga Shtetet e Bashkuara. Presidenti serb, Aleksandar Vuçiç është takuar me liderin ukrainas, Volodymyr Zelenky tri herë prej nisjes së luftës së Rusisë në Ukrainë, dhe hera e fundit ka qenë në shkurt, në Tiranë. Serbia e mbështet integritetin territorial të Ukrainës, që përfshin edhe Gadishullin e Krimesë, i cili është aneksuar nga Rusia më 2014. Megjithatë, ndonëse është kandidate për anëtarësim në Bashkimin Evropian, Serbia nuk e ka harmonizuar politikën e jashtme me atë të Brukselit, dhe nuk u është bashkuar sanksioneve kundër Rusisë. Prej vitit 2022, Serbia ka pranuar mijëra refugjatë ukrainas, ka dërguar ndihmë humanitare në Ukrainë dhe është zotuar se do ta ndihmojë Kievin për t’u rindërtuar./REL",https://kohajone.com/rajoni/vucic-pas-takimit-me-zelenskan-serbia-e-gatshme-te-ndihmoje-ukrainen/,Region,
937,"Nis takimi Kurti-Krasniqi, pritet vendimi për zgjedhje të jashtëzakonshme. Partitë e tjera refuzuan","Ka nisur takimi i kryeministrit Albin Kurti me kryetarin e Partisë Demokratike të Kosovës, Memli Krasniqi. Bashkë me Krasniqin është parë edhe shefi i grupit parlamentar të PDK-së, Abelard Tahiri. Kurti e pret në darkë për të folur për përmbushjen e agjendës legjislative të Kuvendit, por mësohet se kryetari i PDK-së do të shkojë në takim për të folur për datën e zgjedhjeve të reja. Pjesë e këtij takimi kanë refuzuar të jenë dy partitë opozitare, Lidhja Demokratike e Kosovës dhe Aleanca për Ardhmërinë e Kosovës. Kreu i LDK-së Lumir Abdixhiku në një postim ka shkruar se agjenda legjislative e Kuvendit mund të diskutohet në Kryesinë e Kuvendit mes përfaqësuesve politikë. Ai e ka konsideruar ftesën e Kurtit si të vonuar dhe e akuzoi kryeministrin se e ka shuar frymën e bashkëpunimit pozitë-opozitë.",https://kohajone.com/rajoni/nis-takimi-kurti-krasniqi-pritet-vendimi-per-zgjedhje-te-jashtezakonshme-partite-e-tjera-refuzuan/,Region,
938,Gordana Silanovska-Davkova betohet si gruaja e parë presidente e Maqedonisë së Veriut,"Gordana Silanovska-Davkova e ka bërë betimin të dielën si gruaja e parë presidente e Maqedonisë së Veriut prej pavarësimit të vendit në vitet ’90, pasi i fitoi zgjedhjet presidenciale më 8 maj. Davkova e mposhti presidentin e deritanishëm, Stevo Pendarovski, duke fituar dyfish më shumë vota se ai në balotazhin e së mërkurës. Pasi u betua gjatë një seance para përbërjes në largim të Kuvendit të Maqedonisë së Veriut, Davkova, megjithatë, gjatë fjalimit të saj e shmangu fjalën “e veriut” në emrin e shtetit, ashtu siç kishte paralajmëruar gjatë fushatës së saj. Në vitin 2018 u arrit një marrëveshje në Prespë me Greqinë për ndryshimin e emrit nga Maqedoni në Maqedonia e Veriut, duke i dhënë fund mosmarrëveshjeve shumëvjeçare dhe duke i hapur rrugën përpjekjeve të vendit për integrim në BE dhe NATO. “Do të jem presidente e të gjithëve, edhe pjesës së majtë edhe asaj të djathtë të Kuvendit; presidente e të gjithë qytetarëve pavarësisht përkatësisë së tyre etnike, fetare apo politike”, ka thënë Davkova. Megjithatë, Davkova, në fjalimin e saj nuk foli për çështje që kanë të bëjnë me procesin e integrimit evropian të vendit, i cili varet nga ndryshimet kushtetuese bazuar në një marrëveshje me Bullgarinë, por tha se do të punojë për “evropianizimin e vendit së bashku me shtetet e tjera të Ballkanit”. Davkova nuk e mbështet ndryshimin e Kushtetutës, por në një intervistë dhënë Radios Evropa e Lirë së voni, tha se nëse Kuvendi i miraton amendamentet kushtetuese – të cilat do të mundësonin që bullgarët dhe pesë pakicat e tjera etnike të bëheshin pjesë e Kushtetutës maqedonase – ajo do t’i respektonte ato. Ndërkohë, Davkova tha se tani “është koha për bashkim” dhe për këtë ajo do t’u drejtohej grave, “sepse duam të tregojmë se nuk kujdesemi vetëm për veten, por edhe për të gjithë rreth nesh. Besimi është shumë i rëndësishëm, dhe unë do ta arsyetoj atë.” Ajo u zotua se kabineti i saj presidencial do të pasqyrojë përbërjen etnike të vendit, “ku do të ketë vend edhe për maqedonasit, shqiptarët dhe përfaqësuesit e entiteteve tjera, ndërsa përzgjedhja e tyre do të bëhet bazuar në kritere profesionale dhe jopartiake”. Në sallën e Kuvendit ishin përfaqësuesit e të gjitha partive të përbërjes parlamentare para zgjedhjeve të 8 majit. Presidenti në Maqedoninë e Veriut ka kompetenca të kufizuara. Presidenti është komandant i përgjithshëm i Forcave të Armatosura të vendit. Ai dekreton mandatarin për formimin e Qeverisë së re, emëron dhe shkarkon me dekret ambasadorët, pranon letra kredencialet dhe letrat e revokimit të përfaqësuesve të huaj diplomatikë. Roli i presidentit është edhe të propozojë dy gjyqtarë të Gjykatës Kushtetuese si dhe dy anëtarë të Këshillit Gjyqësor, të propozojë guvernatorin e Bankës Popullore, të caktojë disa drejtues në postet e sigurisë. Presidenti, gjithashtu, ka të drejtën e faljes në përputhje me dispozitat ligjor si dhe kryen funksione të tjera të përcaktuara me Kushtetutën maqedonase. REL",https://kohajone.com/rajoni/gordana-silanovska-davkova-betohet-si-gruaja-e-pare-presidente-e-maqedonise-se-veriut/,Region,
939,"Fituan zgjedhjet, VMRO dhe VLEN ulen për formimin e qeverisë së re në Maqedoninë e Veriut","Qeveria e re e Maqedonisë së Veriut do të përbëhet nga VMRO DPMNE-ja dhe koalicioni i opozitës shqiptare VLEN, por pjesë e saj mund të jenë edhe parti të tjera opozitare që kanë fituar mandate në zgjedhjet parlamentare, më 8 maj. Kështu kanë bërë të ditur drejtuesit e VMRO DPMNE-së, që fituan zgjedhjet e dyfishta, parlamentare dhe ato presidenciale, me një diferencë të madhe kundrejt Lidhjes Social Demokrate (LSDM). Kryetari i VMRO DPMNE-së, Hristijan Mickoski, ka thënë se pret që deri më 28 maj të bëhet konstituimi i përbërjes së re parlamentare dhe më pas ta marrë mandatin për formimin e qeverisë së re, por ai thotë se bisedimet do t’i nisë edhe para këtyre afateve. “Shumë shpejt do t’i fillojmë negociatat me partitë opozitare për të formuar koalicionin dhe Qeverinë më të mirë për Maqedoninë tonë. Procesi do të jetë transparent. Kam biseduar me drejtuesit e koalicionit VLEN – Bilall Kasamin, kryetarin e Tetovës, dhe Arben Taravarin e Gostivarit. Presim që sa më parë t’i nisim bisedimet për programin e Qeverisë së re. Do të bisedojmë edhe me partitë tjera opozitare… Koha është që BDI-ja, së bashku me LSDM-në, të kalojnë në opozitë. Populli ia dha leksionin më të rëndësishëm Qeverisë [së deritashme] dhe e shpëtoi vendin e tij”, ka deklaruar Mickoski. Drejtuesit e koalicionit VLEN që mbrëmjen e 8 majit, kur dolën rezultatet e para jozyrtare, thanë se do të jenë pjesë e Qeverisë së re, së bashku me VMRO DPMNE-në. Një prej drejtuesve të tyre, Bilall Kasami që drejton lëvizja BESA, paralajmëron formimin e grupeve të punës për hartimin e programit të ri qeveritar. “Ky koalicion do të jetë garantues i integrimit të vendit në Bashkimin Evropian dhe garantues i të drejtave të shqiptarëve, sepse zgjedhjet treguan se ne kemi marrë mandatin e shqiptarëve që të jemi përfaqësues të tyre dhe të sjellim vendime që janë në të mirë të tyre dhe të të gjithë qytetarëve të vendit, si dhe integrimit në BE. Bazuar në rrethanat dhe rezultatin zgjedhor, ne besojmë se shumë shpejt mund të marrim mandatin dhe të formojmë qeverinë e re”, ka deklaruar Kasami. VMRO DPMNE-ja, sipas të dhënave preliminare të KSHZ-së, në zgjedhjet e 8 majit ka fituar 58 mandate – dy më pak se gjysma e përbërjes së Parlamentit prej 120 ulëseve. Koalicioni opozitar shqiptar, VLEN, ka fituar 13 mandate, partia E Majta- 6, aq sa edhe lëvizja ZNAM. Këto parti, nëse arrijnë të merren vesh për të formuar qeverinë e re, atëherë do të kenë 83 deputetë apo mbi dy të tretat e deputetëve në Kuvend. Lidhja Social-Demokrate që udhëhoqi vendin në shtatë vjetët e fundit së bashku me Bashkimin Demokratik për Integrim (BDI) ka pranuar disfatën pasi në zgjedhje arriti të merrte 18 mandate, por BDI-ja që drejtohet nga Ali Ahmeti me 19 mandatet e fituara pretendon se është përfaqësuese legjitime e shqiptareve. Kryeministri teknik në largim, Talat Xhaferi, që është nga BDI-ja nuk i ka komentuar qëndrimet e VMRO DPMNE-së dhe të koalicionit VLEN. “Çështja e mandatit të ardhshëm të qeverisë së ardhshme i takon procedurave, kalkulimit dhe bisedimeve ndërpartiake apo subjekteve që kanë fituar mandate në Kuvend”, ka thënë Xhaferi duke mos iu shmangur pyetjes lidhur me qëndrimin e VMRO DPMNE-së se “BDI-ja do të kalon në opozitë”. Kryetari i BDI-së, Ali Ahmeti mbrëmjen e 8 majit i pyetur se çfarë do të ndërmarrë partia e tij nëse mbetet në opozitë, tha se “ shteti më shumë se kurrë ka nevojë për stabilitet, paqe…”, që në opinion u interpretua si kërcënim nga ana e tij, nëse VMRO-ja vendos që të mos e ftojë në bisedime për qeverinë e re, si fituese e zgjedhjeve te shqiptarët. Kreu i VMRO DPMNE-së, Hristijan Mickoski, tha se nuk e përjashton mundësinë që të ketë edhe përpjekje për destabilizim. “Presim gjithçka. Kemi informacione për gjithçka që flitet dhe planifikohet atje. Neve nuk na mbetet asgjë tjetër, por si qeveri e ardhshme në rast se ka protesta të dhunshme të sigurojmë institucionet dhe sistemi të funksionojë”, ka thënë Mickoski për televizionin maqedonas Kanal 5. Drejtuesit e VMRO-së në vazhdimësi kanë përsëritur se nga viti 2017 më nuk ekziston parimi “fituesi me fituesin”, një rregull e pashkruar, që kishte të bënte me formimin e qeverive nga partitë fituese shqiptare dhe maqedonase, pavarësisht orientimeve të programeve të tyre. Në zgjedhjet e vitit 2016, VMRO DPMNE-ja kishte fituar zgjedhjet, por pas përplasjeve të shumta, me disa muaj vonesë, në vitin 2017 Qeveria u formua nga LSDM-ja si humbëse e zgjedhjeve te maqedonasit, falë mbështetjes që mori nga partitë shqiptare. /REL/",https://kohajone.com/rajoni/fituan-zgjedhjet-vmro-dhe-vlen-ulen-per-formimin-e-qeverise-se-re-ne-maqedonine-e-veriut/,Region,
940,VIDEO/ Presidentja Vjosa Osmani merr mësim për drejtimin e helikopterit që shërbeu 15 vite në Kosovë,"Presidentja e Kosovë, Vjosa Osmani është në Shtetet e Bashkuara të Amerikës ku ka marr mësimin e parë në pilotimin e një helikopterit. Osmani në një postim në X, shkruan se ndihet e nderuar që mori mësimin e parë në një nga kompanitë kryesore në botë në projektimin dhe prodhimin e helikopterëve. “Më pëlqeu mësimi im i parë i pilotimit të helikopterit me pilotin Joe Decapite—një nga pilotët më me përvojë të Bell-it, i cili gjithashtu shërbeu në Kosovë 15 vjet më parë. E nderuar të mësoj nga më të mirët në një nga kompanitë kryesore në botë në projektimin dhe prodhimin e helikopterëve”, shkruan ajo. Enjoyed my first helicopter piloting lesson with Pilot Joe Decapite—one of Bell's most seasoned pilots, who also served in Kosovo 15 years ago. Honored to learn from the best at one of the leading companies in the world in helicopter design and manufacturing. pic.twitter.com/LnzyEW2kS4 — Vjosa Osmani (@VjosaOsmaniPRKS) May 10, 2024",https://kohajone.com/rajoni/video-presidentja-vjosa-osmani-merr-mesim-per-drejtimin-e-helikopterit-qe-sherbeu-15-vite-ne-kosove/,Region,
941,Hijet që la ikja e emisarit të SHBA! Qeveria e Kosovës: Lajmi për largimin e Escobar nuk doli nga ne,"“Ky raportim doli pak kohë pasi unë komunikova me qeverinë e Kosovës.” Ishte kjo fraza e thënë nga Gabriel Escobar, në audiokonferencën e lamtumirës si emisar i posaçëm amerikan për Ballkanin Perëndimor, që la shumë hije nga pas. Mirëpo qeveria e Kosovës, për Zërin e Amerikës, mohon çfarëdo sugjerimi “se lajmi rreth përfundimit të mandatit të Escobar të ketë dalë nga qeveria e Republikës së Kosovës”. Në adresimin e tij për mediat, zyrtari i Departamentit të Shtetit konfirmoi se në fund të muajit do të largohet nga detyra që mban, jo si i shkarkuar, por sepse i ka përfunduar mandati, duke u përgjigjur kështu raportimeve të fundit për konflikt interesi. “Gjithçka që thuhet në atë shkrim është gënjeshtër. Unë nuk jam shkarkuar nga detyra dhe gruaja ime nuk merr para nga asnjë shtet i huaj, kudo që kam shërbyer, ajo ka mbajtur kontakte të drejtpërdrejta me qytetarët, pa asnjë gjë në këmbim dhe do të vazhdojë ta bëjë një gjë të tillë. Unë gjithashtu nuk kam ndonjë lidhje me një firmë ligjore në Teksas. Është gjithashtu e pasaktë që një informacion i tillë mund të ketë ardhur nga Kongresi, sepse ai nuk merret me atë çështje”, tha Gabriel Escobar, emisar i SHBA për Ballkanin Perëndimor.",https://kohajone.com/rajoni/hijet-qe-la-ikja-e-emisarit-te-shba-qeveria-e-kosoves-lajmi-per-largimin-e-escobar-nuk-doli-nga-ne/,Region,
942,"Deputetët marrin pagë qyl, rreth 1700 euro pagë në muaj pa shkuar në asnjë seancë","Jo vetëm në Shqipëri ka deputetë që marrin rrogën qyl. Çdo gjashtë muaj, dhjetë deputetë serbë marrin pjesë në seancën e Kuvendit të Kosovës në mënyrë që të mos ju digjen mandatet. Qëndrimi i tyre zgjat pak minuta dhe më pas largohen dhe zhduken për gjashtë muajt e ardhshëm. Megjithëse kontributi i tyre është zero, dhjetë deputetët nga vendet e rezervuara për komunitetin serb, ku nëntë prej tyre janë të Listës Serbe dhe një i pavarur, vijojnë të marrin pagat e tyre rreth 1700 euro në muaj. Këta deputetë që sfidojnë dhe nuk njohin shtetin e Kosovës llogaritet se i kushtojnë buxhetit vetëm në paga mbi 200 mijë euro në vit.",https://kohajone.com/rajoni/deputetet-marrin-page-qyl-rreth-1700-euro-page-ne-muaj-pa-shkuar-ne-asnje-seance/,Region,
943,Kuvendi i ri do të jetë me 30 deputetë shqiptarë,"Kuvendi i ri në Maqedoninë e Veriut do të ketë 30 deputetë shqiptarë. Ata vijnë nga koalicionet Fronti Europian, VLEN dhe një nga LSDM. Më së shumti shqiptarë vijnë nga zona zgjedhore 6. Këtu, listës së Frontit Europian së cilës i priu Ali Ahmeti, deputetë u zgjodhën edhe Talat Xhaferi, Ilire Dauti, Menduh Thaçi, Rina Ajdari, Ilir Demiri, Fatmire Isaki. Nga VLEN, listës të së cilës i priu Bilall Kasami, deputetë u zgjodhën Bekim Qoku, Mimoza Musa, Halil Snopçe, Fatmir Limani, Saranda Imeri-Stafai dhe Sadik Suleimani. Në njësinë zgjedhore 5, ku bartës liste ishte Ziadin Sela nga Fronti Europian, deputetë u zgjodhën edhe Musa Xhaferi dhe Arbana Pasholli. Në këtë njësi, VLEN siguroi vetëm një mandat, dhe deputetë do të jetë Salim Sulejmani. E në zonën 2 Fronti mori 4 deputetë: Sadulla Duraku, Skender Rexhepi-Zejd, Dijana Toska dhe Elmi Aziri. VLEN 3 deputetë: Afrim Gashi, Rijad Shaqiri dhe Merita Koxhaxhiku. Nga njësia zgjedhore 2, deputet u zgjodh edhe Fatmir Bytyqi nga lista e LSDM-së. Në zonën zgjedhore 1, nga lista e Fronti Europian deputetë bëhen Blerim Bexheti dhe Ilir Hasani. Këtu emrat mund të ndryshojnë nëse Bexheti vendos që të qëndrojë kryetar i Sarajit, por edhe pas tyre në listë qëndrojnë 2 shqiptarë. E sa i përket VLEN, nga njësia 2, deputetë u zgjodhën: Izet Mexhiti dhe Bekim Sali. Në njësinë zgjedhore 4 dhe 3, ndonëse kishin kandidatë për deputetë, koalicioni VLEN dhe Fronti Europian nuk arritën të marrin asnjë mandat.",https://kohajone.com/rajoni/kuvendi-i-ri-do-te-jete-me-30-deputete-shqiptare/,Region,
944,Mësohet dita kur do të betohet presidentja e re në Maqedoninë e Veriut,"12 maji, këtë të dielë është caktuar data kur do inaugurohet presidentja e sapozgjedhur Gordana Siljanovska Davkova, menjëherë sapo Kuvendi të marrë raportin zyrtar nga Komisioni Shtetëror i Zgjedhjeve. Siljanovska që si presidente e re do t’i japë mandatin për formimin e qeverisë së re partisë fituese në zgjedhjet parlamentare. Këtë ajo duhet ta bëjë jo më vonë se dhjetë ditë pas konstituimit të përbërjes së re parlamentare. Sa i përket seancës konstituive të Kuvendit, ajo është planifikuar të caktohet jo më vonë se 20 ditë pas zgjedhjeve të mbajtura. Këtë seancë pritet ta thërrasë kryetari aktual i Kuvendit, Jovan Mitreski.",https://kohajone.com/rajoni/mesohet-dita-kur-do-te-betohet-presidentja-e-re-ne-maqedonine-e-veriut/,Region,
945,Berisha: Uroj opozitën maqedonase për fitoren në zgjedhje!,"Nga Sali Berisha Në Republikën Maqedonisë së Veriut fiton Partia VMRO.
Të dashur miq, në një proces zgjedhor demokratik, Partia më e madhe opozitare VMRO parti simotër e Partisë Demokratike të Shqiperisë, e udhëhequr nga Kristian Mickivski fitoi dje zgjedhjet Parlamentare dhe presidenciale në Republiken e Maqedonisë së Veriut. Me këtë rast i përcjell urimet më të mira Kryetarit të VMRO zotit Mickovski për suksesin elektoral të shkëlqyer të VMRO nën udhëheqjen e tij. Uroj gjithashtu zonjën Gordana Siljanovska-Davkova Svilanova Kandidate e VMRO, me rastin e zgjedhjes Presidente e Republikës së Maqedonisë së Veriut.
Uroj gjithashtu të gjithë deputetet shqiptarë që u zgjodhën dje me votën e lirë të qytetarëve shqiptar në këtë Republikë.
Zgjedhjet e djeshme janë dëshmi e një procesi demokratik dinjitoz për çka meritojnë përgëzime të gjitha palët. Dhe njeherë urimet më të mira fitimtarve.",https://kohajone.com/rajoni/berisha-uroj-opoziten-maqedonase-per-fitoren-ne-zgjedhje/,Region,
946,"Presidentja e parë grua e Maqedonisë së Veriut, mesazh pas zgjedhjeve: Ballkani së pari, pastaj Brukseli","Për herë të parë që nga pavarësimi në vitet ‘90, Maqedonia e Veriut zgjodhi një grua për presidente të shtetit. Profesoresha universitare, Gordana Silanovska-Davkova, e cila mbështetet nga partia e djathtë opozitare, VMRO-DPMNE, e fitoi balotazhin presidencial më 8 maj, kundër kandidatit të Lidhjes Social-Demokrate, Stevo Pendarovski, deri më tash president. Në fjalimin e parë para opinionit, pas fitores, Silanovska-Davkova tha se do të jetë presidente e të gjithë qytetarëve, pavarësisht përkatësisë etnike apo partiake. “Nga ky moment do të sillem si presidente e të gjithë qytetarëve, të gjitha grupeve etnike, të gjithë anëtarëve partiakë, atyre që nuk janë në parti… sepse presidentja nuk mund ta bashkojë popullin dhe të kërkojë unitet nëse mban vija partiake”, tha ajo. Fqinjëve u bëri thirrje që ta mbështesin, siç tha, ballkanizimin, ta ndihmojnë njëri-tjetrin dhe të jenë politikanë të vërtetë. “Duhet të fillojmë ta kuptojmë njëri-tjetrin, ta ndihmojmë njëri-tjetrin, të mos kërkojmë veto, por të kërkojmë mbështetje. Rrugët e mia së pari çojnë në Ballkan, dhe, natyrisht, as Brukseli nuk është jashtë”, tha Silanovska-Davkova.
Çfarë “Maqedonie krenare” premton?
Gjatë fushatës parazgjedhore, Silanovska-Davkova u paraqit si profesoreshë dhe si përfaqësuese e pavarur në Kuvend. Në programin e saj “Maqedonia është sërish krenare”, shkruan se Marrëveshja e Prespës, që ndryshoi emrin e Maqedonisë në Maqedoni të Veriut, “është çështje e hapur”, dhe se në fjalimet e saj para publikut nuk do ta përdorë fjalën “e veriut” në emrin e shtetit. Ajo nuk e mbështet ndryshimin e Kushtetutës, por në një intervistë dhënë Radios Evropa e Lirë së voni, tha se nëse Kuvendi i miraton amendamentet kushtetuese – të cilat do të mundësonin që bullgarët dhe pesë pakicat e tjera etnike të bëheshin pjesë e Kushtetutës maqedonase – ajo do t’i respektonte ato. Ndryshimet e tilla në Preambulën e Kushtetutës janë kusht për Maqedoninë e Veriut që t’i vazhdojë negociatat për anëtarësim në Bashkimin Evropian. Brenda një afati prej dhjetë ditësh, Silanovska-Davkova, si presidente, do t’ia ndajë mandatin për formimin e Qeverisë së re kandidatit të partisë, përkatësisht partive që kanë shumicën në Kuvend. Silanovska-Davkova hyri në rrethin e dytë zgjedhor si favorite, pasi në rrethin e parë më 24 prill – kur garuan gjithsej shtatë kandidatë – fitoi dyfish më shumë vota se kandidati i përkrahur nga Lidhja Social-Demokrate, Stevo Pendarovski. Në balotazh, Silanovska-Davkova fitoi 363.085 vota dhe Pendarovski 180.499 vota. Ky ishte një rezultat krejt i kundërt në krahasim me duelin e tyre të parë zgjedhor në vitin 2019, kur fitoi Pendarovski. Mandati aktual i Pendarovskit skadon më 12 maj. Deri atëherë, Kuvendi duhet ta mbajë seancën për inaugurimin e presidentes së re. Në këtë rast, seancën ceremoniale për inaugurimin e presidentes së re do ta mbajnë deputetët nga përbërja e deritashme e Kuvendit. Kryetari i Komisionit Shtetëror të Zgjedhjeve, Aleksandar Dashtevski, tha se ky institucion do të mundohet t’i respektojë të gjitha afatet, në mënyrë që më 12 maj vendi ta ketë presidenten e re. Pesë presidentë dhe gjashtë cikle zgjedhore
Që nga pavarësia e Maqedonisë së Veriut, vendi ka pasur gjithsej pesë presidentë. I pari, Kiro Gligorov, ka pasur dy mandate. Për të parin është zgjedhur me votim të fshehtë në Kuvendin e Maqedonisë, më 27 janar 1991. Për mandatin e dytë dhe të gjithë të mëvonshmit janë zgjedhur në zgjedhje të përgjithshme dhe të drejtpërdrejta. Gligorov e ka fituar mandatin e dytë në vitin 1994 dhe pas tij në këtë pozitë ka ardhur Boris Trajkovski, më 1999. Ai ka qenë president deri në vdekjen e tij tragjike në një aksident avioni, në vitin 2004.
Presidenti i tretë më pas është bërë udhëheqësi i atëhershëm i Lidhjes Social-Demokrate, Branko Cërvenkovski, i cili ka qëndruar në atë pozitë vetëm për një mandat. Pas tij, në vitin 2009, Gjorgje Ivanov, i propozuar nga VMRO DPMNE-ja, i ka fituar zgjedhjet dhe ka mbajtur dy mandate, deri në vitin 2019, kur në krye të shtetit është zgjedhur Stevo Pendarovski./REL",https://kohajone.com/rajoni/presidentja-e-pare-grua-e-maqedonise-se-veriut-mesazh-pas-zgjedhjeve-ballkani-se-pari-pastaj-brukseli/,Region,
947,"Zgjedhjet në Maqedoninë e Veriut, kandidati shqiptar për deputet: Ja kush e fiton garën për President","Kandidati për deputet nga Fronti Evropian në Maqedoninë e Veriut, Ilir Hasani thotë se nga rezultatet e para është e qartë që fituese për President të vendit është kandidatja e partisë opozitare, VMRO-DPMNE. ”Këto zgjedhje kanë qenë mjaft të ngarkuara në të gjitha aspektet sidomos në bllokun shqiptar. Sa i përket qytetarëve është kaluar pragu prej 40% për balotazhin e zgjedhjeve presidenciale. Sa i përket zgjedhjeve parlamentare, Fronti Evropian është në epërsi për momentin. Për Presidentin, është e qartë se fituese është kandidatja e VMRO-DPMNE. Unë jam kandidat nga Fronti Evropian dhe mund të them se jemi në epërsi në të gjitha vendvotimet. Shumica e shqiptarëve që kanë sado pak ndërgjegje nuk e kanë hedhur fletën në kutinë e votimit për President për shkak të deklarimeve të kandidates për Presidente. Së pari numërohen votat për President pastaj për deputetë. Presim për disa orë të kemi rezultatet”, tha ai.",https://kohajone.com/rajoni/zgjedhjet-ne-maqedonine-e-veriut-kandidati-shqiptar-per-deputet-ja-kush-e-fiton-garen-per-president/,Region,
948,"Maqedoni e Veriut, dalin rezultatet e para të zgjedhjeve parlamentare","Një orë pas mbylljes së procesit të votimit, Komisioni Shtetëror Zgjedhor në Maqedoninë e Veriut ka publikuar dhe rezultatin paraprak të zgjedhjeve parlamentare. Sipas këtyre të dhënave, nga fletët e votimit të numëruar, VMRO-DPMNE renditet e para me 33.8% të votave, Koalicioni për të ardhmen Europiane, LSDM me 11.3%, Koalicioni Fronti Europian me 22% të votave, teksa VLEN ka arritur të mbledhë 19.2%.",https://kohajone.com/rajoni/maqedoni-e-veriut-dalin-rezultatet-e-para-te-zgjedhjeve-parlamentare/,Region,
949,Arrihet pragu i daljes së qytetarëve në votim që zgjedhjet presidenciale të cilësohen të vlefshme,"Është arritur pragu i nevojshëm i daljes së qytetarëve në votim që zgjedhjet presidenciale në vend të cilësohen të vlefshme. Konfirmimi vjen nga Komisioni Shtetëror Zgjedhor në Maqedoninë e Veriut. Sipas KSHZ, deri në orën 17:30, pjesëmarrja në votime është 42,32 %. Kutitë e votimit në 3840 vendvotime u hapën në orën 07:00 e do të mbyllen në 19:00, ndërsa të drejtën e votës e kanë mbi 1.8 milionë votues, të cilët do votojnë për 17 parti politike dhe koalicione. Në garë për zgjedhjet presidenciale janë Stevo Pendarovski nga koalicioni i LSDM-së dhe Gordana Siljanovska-Davkova nga koalicioni i VMRO-DPMNE-së. Në raundin e parë, Davkova i fitoi 363.000 vota, apo 40 për qind, ndërsa kundërshtari i saj Pendarovski rreth 180.000 vota, apo 19 për qind.",https://kohajone.com/rajoni/arrihet-pragu-i-daljes-se-qytetareve-ne-votim-qe-zgjedhjet-presidenciale-te-cilesohen-te-vlefshme/,Region,
950,900 mln euro nga BE! Kurti: Bizneset të bashkëpunojnë me qeverinë,"Në takimin e Këshillit Kombëtar për Ekonomi dhe Investime, kryeministri i Kosovës, Albin Kurti, u ka bërë thirrje bizneseve që ta forcojnë edhe më tej bashkëpunimin me Qeverinë. Ai shtoi më tej se janë identifikuar 6 miliardë euro investime në infrastrukturë të re dhe për ta përmirësuar atë aktualen. Kurse zëvendëskryeministri Besnik Bislimi, tha se në fondin që ndahet për vendet e Ballkanit Perëndimor, Kosova mund të përfitojë 945 milionë euro. Ministrja e Ekonomisë, Artane Rizvanolli, ka paraqitur projekte që kjo ministri ka ndërmarrë në sektorin e energjisë. Sipas saj, vitin e kaluar kanë pasur mbi 100 aplikime për skemën për subvencionim të pajisjeve efiçente për ngrohje për bizneset. Rreth 30 për qind e përfituesve kanë qenë gra, të cilat posedojnë biznese.",https://kohajone.com/rajoni/900-mln-euro-nga-be-kurti-bizneset-te-bashkepunojne-me-qeverine/,Region,
951,"Avokati nga Beogradi, Sead Spahoviq, për “The Geopost”: Nuk mund të pritet qeveri proevropiane nga Vuçiqi","“Kjo është qeveria më e mirë që Vuçiq mund ta bëjë. Këtu nuk ka asgjë të papritur, vlerëson në një intervistë për “The Geopost” Sead Spahoviq, avokat i shquar nga Beogradi, ish-mbrojtës publik republikan dhe ministër në qeverinë e parë pas 5 tetorit. Ai shton se është anormale të pritet që radikalët ta formojnë një qeveri pro-evropiane. “Ndoshta Angela Merkel mendoi se një gjë e tillë ishte e mundur”. Kjo qeveri mbështetet nga populli, thekson ai, “populli e do Rusinë, populli e do Putinin, populli e do Ratko Mlladiqin, është e njëjta histori dhe këtë e kam plotësisht të qartë”. Kur bëhet fjalë për konfliktet e mundshme të armatosura në rajon, Spahoviq është i mendimit se Serbia nuk mund të bëjë asgjë me forcën ushtarake. “Serbia nuk ka ushtri, ka armë, por nuk ka ushtarë dhe Kosova ka dhe ky është një dallim i rëndësishëm. Kujdes, shqiptarët duan të vdesin për Kosovën e tyre dhe serbët jo dhe ky është dallimi themelor dhe kjo është arsyeja pse nuk ka mundësi të ketë konflikt ushtarak”. Kur është fjala për Kuvendin të cilin e ka paralajmëruar Vuçiq pas miratimit të pritshëm të rezolutës për gjenocidin në Srebrenicë në OKB gjatë muajit, Spahoviq thekson se është ringjallja e një ideologjie që ekziston këtu në mënyrë të përhershme dhe të vazhdueshme që nga Ilija Garashanini , përmes Stevan Moleviqit, te Dobrica Qosiq dhe Slobodan Millosheviq. “Gjithçka që ka thënë Millosheviqi është aktuale sot, gjithçka që ai ka dashur është aktuale, të gjitha qëllimet që nuk janë arritur janë të rëndësishme sot, ai fitoi në politikë. Prandaj, populli është për të dhe ne duhet ta kuptojmë këtë për të ditur të orientohemi. Ajo histeri nacionaliste, burimi i asaj histerie është Republika Srpska”. Serbia ka një qeveri të re me fytyra të vjetra të njohura. Dy nënkryetarë janë nga lista e zezë amerikane. Çka pritet? Spahoviq: Nuk është befasi për mua, është qeveria më e mirë që mund ta bëjë Vuçiq. Nuk ka asgjë të papritur këtu. Më duhet vetëm të them se më duket, sa herë që bëhen pyetje të tilla, ka një keqkuptim themelor në përgjithësi për disa drejtime në të cilat po lëviz Serbia. Së pari, është anormale të presësh që radikalët të formojnë një qeveri pro-evropiane, ndoshta Angela Merkel mendoi se një gjë e tillë ishte e mundur, por unë mendoj se radikalët që kanë traditë, që e kanë origjinën nga populli rus, që janë anti-evropianë, ose më saktë antiperëndimorë. si mund ta formojnë një qeveri proevropiane!? Mendoj se është një kërkesë e paarsyeshme për ta. Ata fituan zgjedhjet, populli u dha atyre legjitimitet dhe ata formuan një qeveri në të cilën Aleksandar Boçan Kharçenko është joformalisht një nga shefat kryesorë. Kjo është normale dhe është skizofreni që ju të kërkoni nga radikalët një lloj qeverie pro-evropiane dhe një lloj rruge drejt Bashkimit Evropian. Me faktin se nuk do ta shfajësoja as opozitën sepse euroskeptiku më i madh është në opozitë. Kjo që thotë Millosh Jovanoviq ( DSS e Re) është e pabesueshme për mua, ai sulmon Vuçiqin nga e djathta dhe ka mbështetjen ai e Nestoroviq, i cili është një parti ruse e pastër si dielli nga “Hepi”. Prandaj, as Perëndimi, as Amerika, as Serbia, dikush s’po e kupton se çfarë po ndodh këtu. Kjo qeveri është legjitime, populli e mbështet, populli e dëshiron, populli dëshiron Rusinë, populli e do Putinin, populli e do Ratko Mlladiqin, është e njëjta histori dhe unë jam plotësisht i qartë për këtë. Çfarë mund të presë rajoni nga një fqinj i tillë? Kryeministri Vuçeviq, duke paraqitur ekspozenë e tij, tha se “Qeveria e Serbisë do të detyrohet të përgjigjet në mënyrë adekuate” nëse Kosova pranohet në Këshillin e Evropës. A do të thotë kjo një Banjska e re? Spahoviq: Jo, jo. E dini çfarë, Serbia tregoi se çfarë donte dhe çfarë mund të bënte përderisa ekzistonte APJ dhe Ushtria Jugosllave dhe ndërsa mund të shkelnin me tanke, të bombardonin dhe të gjuanin, të vrisnin dhe të qëllonin, ata e bënë këtë. Ata nuk e kanë atë ushtri tani dhe prandaj nuk e bëjnë dot. Por ata mund të gudulisin opinionin publik në Serbi, i cili ka vullnet që ushtria të kthehet në Kosovë, Kosova është tokë e shenjtë serbe, fjala më e shtrenjtë serbe etj. Dhe kjo është e gjitha. Nëse do të mundnin, do të hynin atje, është thjesht çështje ekuilibri fuqie ose nëse doni edhe frike. Sepse, kini kujdes, shqiptarët duan të vdesin për Kosovën e tyre, e serbët jo, dhe ky është dallimi themelor, prandaj nuk ka mundësi për një konflikt ushtarak. Serbia nuk ka ushtri, ajo ka armë, por nuk ka ushtarë dhe Kosova ka dhe ky është një dallim i rëndësishëm, prandaj Serbia nuk mund të bëjë asgjë në atë drejtim me forcë. Nuk mund të vlerësoj se si është situata me Republikën Srpska sepse edhe atje kanë pretendime. Në përgjithësi Serbia shërbehet me minoritetet në Mal të Zi, Maqedoni, bëjnë rrëmujë kudo, po ashtu edhe në Bosnje. Vetëm në Kroaci nuk munden, kur kanë mundur e kanë bërë edhe atje. Është paralajmëruar Kuvendi serb, i cili do të pasojë miratimin e rezolutës në OKB për gjenocidin në Srebrenicë, që në Serbi perceptohet si “sulm ndaj serbëve”, thuhet se i shpall serbët komb të gjenocidit, edhe pse kjo nuk shkruhet askund në tekstin e rezolutës. Dodik shpall shkëputjen e njësisë së RS nga BiH, dikush thotë se Kuvendi është një mundësi për ta shpallur zyrtarisht botën serbe… Cili është qëllimi i vendimit për mbajtjen e Kuvendit? Spahoviq: Nuk është tamam një krismë boshe, është ringjallja e një ideologjie që ekziston vazhdimisht këtu që nga Garashanini (Ilia), kjo është ajo veza e Moleviqit (Stevan Moleviq, ideolog çetnik, autor i dokumentit Serbia Homogjene nga viti 1941, që inicion krijimin e Serbisë së Madhe dhe spastrimin e saj etnik nga popujt e tjerë), këto janë toka serbe pa Slloveninë, pra Karlobag – Ogulin – Karlovac – Virovitica. Këtë e donin si Dobrica Qosiq ashtu edhe Sllobodan Millosheviq. Gjithçka që ka thënë Millosheviqi është aktuale sot, gjithçka që ai donte është aktuale, të gjitha qëllimet që nuk u arritën janë aktuale sot, ai fitoi në politikë. Prandaj, njerëzit këtë duhet ta kuptojmë për të ditur të orientohemi. Ajo histeri nacionaliste, burimi i asaj histerie është Republika Srpska. Këta janë 99,99 për qind me të njëjtën mendje, të cilët vetëm po debatojnë se kush do të vijë në pushtet, Stanivukoviq apo Dodik. Stanivukoviq është njëqind herë më i keq se Dodik, Dodik është më i zgjuar, më dinak. Cili është çelësi për të filluar zbërthimin e nyjës nacionaliste në Serbi dhe për të filluar rrugën drejt shërimit? Spahoviq: Duhet të shpërbëhet ai beton shovinist, nacionalist, populist që ekziston. Kështu është edhe në shkollim, fëmijët edukohen në atë mënyrë që në moshë të vogël. Këta të rinjtë sot nuk e kanë idenë, e dinë vetëm se “serbët janë viktima”, kjo është historia, kështu mësojnë në shkollë. Nëse do të kishit fuqi dhe pushtet tani, sepse keni qenë ministër në qeverinë e parë pas 5 tetorit, çfarë do të bënit fillimisht kur të uleshit në kabinetin shtetëror? Spahoviq: Gjëja e parë është të hyjmë në NATO, të vendosim sanksione ndaj Rusisë dhe pastaj do të shkojmë ngadalë në mënyrë që të ndryshojmë sistemin arsimor, të ndryshojmë tekstet shkollore… Po shërbimet? E kam thënë shumë herë dhe kjo është kuintesenca e saj, për ta kaluar shpatën e partisë në anën tjetër. Serbia ka një shërbim të fortë inteligjence edhe në kishë, apo jo? Spahoviq: Po, shërbim ka kudo. Më lejoni t’ju them se shërbimi i inteligjencës në kishë nuk është specialitet i kësaj qeverie, ka ekzistuar edhe në kohën e komunizmit, qeveria vendoste gjithmonë se kush do të bëhej patriark, prishnin ura për të penguar ardhjen e një kandidati që nuk ishte i dëshirueshëm, por tjetri, ata e quajtën Germanin patriark të kuq. Në fund të fundit, patriarku i parë u emërua nga mbreti, kisha nuk ishte kurrë e pavarur nga autoriteti shtetëror, por nuk është vendi im të flas për kishën ortodokse, sepse unë nuk jam anëtar i saj. Por, në përgjithësi, kisha gjithmonë e mbështet qeverinë, ky është thelbi, nuk është institucion i pavarur. Nuk ka asnjë kishë apo komunitet fetar që të mos e mbështesë qeverinë sepse nuk mund të mbijetojë as për 15 minuta. Kështu është në sisteme si ky i yni, ai etatizëm nacionalist, kjo është. Kë e shihni si kreun e ardhshëm të BIA-s? Spahoviq: Mund të vë bast se do të vijë dikush që nuk ka ide për atë punë, ai është më i miri, sepse do të bëjë çfarë të duhet, kështu e shoh unë, sikur dhe për funksione të tjera.",https://kohajone.com/rajoni/avokati-nga-beogradi-sead-spahoviq-per-the-geopost-nuk-mund-te-pritet-qeveri-proevropiane-nga-vuciqi/,Region,
952,Daniel Server: Qeveria e re e Serbisë me bashkëpunëtorë të sulmit terrorist të Banjskës,"Profesori amerikan në Universitetin Johns Hopkins, Daniel Server, përmes një shkrimi të fundit tha se qeveria e re serbe përfshin ministra që tashmë janë sanksionuar nga SHBA-ja për korrupsion dhe si rusofilë. “Parlamenti i Serbisë miratoi javën e kaluar qeverinë e re të vendit. Personeli dhe programi përfaqësojnë një kthesë të mëtejshme drejt së djathtës etnonacionaliste, anti BE. Qeveria përfshin ministra që SHBA-ja i ka sanksionuar tashmë për korrupsion, si dhe sykofantë të hapur rusofilë. Për të mos përmendur një kryeministër që udhëhoqi Ministrinë e Mbrojtjes së Serbisë vitin e kaluar, kur ajo ishte bashkëpunëtore në një sulm terrorist në veri të Kosovës, rrëmbimin e policëve së Kosovës dhe trazirat kundër paqeruajtësve të udhëhequr nga NATO-ja. Ai tashmë ka përsëritur dëshirën e Serbisë për marrëdhënie të mira me Rusinë dhe refuzimin për t’u lidhur me sanksionet e BE-së kundër Moskës”, shkruan Serveri. Sipas tij, presidenti serb Vuçiqi po lë pak vend për ata që argumentojnë se Serbia është drejt Perëndimit.
“Në muajt e fundit ai është takuar në mënyrë të dukshme me diktatorët e mundshëm të Hungarisë dhe Azerbejxhanit, si dhe me autoritarët shumë të vërtetë që qeverisin Bjellorusinë, Rusinë dhe Kinën. Vuçiç nuk po e fsheh ambicien e tij për të shtrirë autoritetin e tij në 49% të Bosnjës dhe Hercegovinës të kontrolluar nga serbët, të gjithë Malit të Zi dhe veriut të Kosovës me shumicë serbe. Vuçiqi kryesoi gjithashtu në dhjetor mbi një zgjedhje kombëtare groteske të padrejtë dhe një zgjedhje komunale mashtruese në Beograd, që kanë shtyrë Freedom House të vazhdojë të ulë rezultatet e demokracisë së Serbisë”, shkruan ai. Megjithatë, sipas tij zyrtarët në SHBA dhe Evropë janë të përgatitur ta tolerojnë dhe madje ta shpërblejnë Vuçiqin. “Disa kanë frikë se çdo alternativë mund të jetë më e keqe. Të tjerët nuk duan të pranojnë dështimin e tre viteve të ecjes së lehtë ndaj Vuçiqit. Të tjerë ende imagjinojnë se thërrimet që ai shpërndan në drejtimin perëndimor, serbët që përdorin targa dhe dokumente identiteti të Kosovës – mund të parashikojnë përmirësim për çështje më të mëdha. Predhat dhe plumbat që Serbia lejon për të arritur në Ukrainë mund të ndikojnë në disa, ndonëse me siguri sasi të ngjashme – nëse jo më shumë – arrijnë në Rusi”, tha ai. Profesori amerikan Daniel Server, thotë se vetëmashtrimi është një pjesë e madhe e kësaj historie. “Vuçiq e ka bërë të qartë se nuk do të zbatojë marrëveshjet që SHBA dhe BE i konsiderojnë si ligjërisht të detyrueshme. Beogradi e ka kundërshtuar anëtarësimin e Kosovës në Këshillin e Evropës. Kjo përkundër kualifikimeve të tij dhe përfitimeve që mund të kenë prej tyre serbët e Kosovës. Me siguri amerikanët dhe evropianët inteligjentë e kuptojnë se pjesëmarrja serbe në stërvitjet e NATO-s gjeneron një rrjedhë të konsiderueshme të inteligjencës në Rusi”, tha ai.",https://kohajone.com/rajoni/daniel-server-qeveria-e-re-e-serbise-me-bashkepunetore-te-sulmit-terrorist-te-banjskes/,Region,
953,Deutsche Welle: Sinjale rreziku nga Ballkani – po përsëritet historia?,"Jo rrallë ndodh që të rindizen vatrat e konflikteve në Ballkan. Tani shkas po bëhet një rezolutë e planifikuar në OKB për gjenocidin në Srebrenicë. Politikanët serbë shohin aty një damkosje kolektive të popullit serb. Simbolika ishte kërcënuese: Milorad Dodik, lideri i serbëve boshnjakë dhe president i Republikës Srpska, pjesës së dominuar nga serbët në Bosnje-Hercegovinë bëri të ditur në prani të përfaqësuesve nga qeveria e Beogradit, se ai “nuk sheh ndonjë kuptim të mbetet në Bosnje”. Dodik më tej: “Ne do të vazhdojmë më tej të pavarur”. E si gjithmonë ai ripërsëriti, se nuk ka pasur gjenocid në Srebrenicë. Por tani Ruanda dhe Gjermania kanë sjellë në Kombet e Bashkuara një rezolutë, mbi bazën e së cilës Asambleja e Përgjithshme e OKB do ta deklarojë 11 korrikun, si ditën e përkujtimit ndërkombëtar të gjenocidit në Srebrenicë. Përfaqëues nga Serbia dhe Republika Srpska janë ngritur ashpër kundër rezolutës, që ata e shohin si damkosje kolektive të popullit serb. Irrituese janë po ashtu spekulimet verbale të Milorad Dodik, se si duhet të veprojë me 150.000 të kthyerit boshnjakë, pra ata myslimanë boshnjakë që u dëbuan gjatë luftës në vitet 1992-1995 dhe pas luftës u rikthyen. Pasi ai deklaroi, se boshnjakët që janë më shumë se 50% e territorit në Bosnje-Hercegovinë duhet të jetojnë në 25% të territorit, ai paralajmëroi, se në rast të pranimit të rezolutës, opcioni i vetëm është ndarja paqësore nga Bosnje-Hercegovina. “Njerëzit në Republikën Srpska janë të zemëruar dhe nuk do të pranojnë të jetojnë me myslimanët boshnjakë.” Mohimi i gjenocidit në repertorin e deklaratave të Dodikut Deklarata e 25%-it e Dodikut të kujton në mënyrë shumë të qartë retorikën që u parapriu spastrimeve etnike në Bosnje-Hercegovinë. Krimet sistematike të planifikuara kishin si qëllim të eliminonin në pjesë të mëdha të Bosnje-Hercegovinës gjithçka jo serbe. Këto krime u dokumentuan nga Tribunali i Hagës, Gjykata Ndërkombëtare për Krime Lufte dhe në rastin e Srebrenicës u cilësuan si gjenocid. Megjithëse ligji boshnjak e parasheh dënimin në rast të mohimit të gjenocidit, Dodik pikërisht këtë mohim e ka futur në repertorin e zakonshëm të deklaratave të tij. Në një tubim masiv së fundmi në mes të prillit në Banja Luka, në prani të mijëra serbëve dhe kryetares së parlamentit serb, Ana Brnabiq, ai përsëriti sërish mohimin e gjenocidit në Srebrenicë. Fjalimin e tij ai e mbylli me fjalët. “Rroftë Rusia.” Pak më vonë Dodik udhëtoi në Rusi me mikun e partisë së tij, Nenad Neshiq, ministër Sigurie në Bosnje-Hercegovinë. Ndër të tjera, Dodik u takua edhe me sekretarin e Këshillit të Sigurisë në Rusi, Nikolai Patrushev. Dodik dhe Neshiq postuan një foto nga avioni i tyre, ku tregojnë përshëndetjen me tre gishta, simbol i etno-nacionalizmit serb. Në televizionin serb, Neshiq tha së fundmi, “Vendi im është Serbia. Vendi im është Republika Srpska. Pikë.” Ajo që të bie në sy është se megjithë shkeljet e Marrëveshjes së Paqes të Dejtonit në vitin 1995, roja i kësaj marrëveshjeje, Përfaqësuesi i Lartë për Bosnje-Hercegovinën, Christian Schmidt hesht. Në vjeshtën e vitit 2023, Schmidt e kërcënoi Dodik me “pasoja serioze”, nëse ai vazhdon të shkallëzojë gjendjen. E megjithëse Dodik vazhdon me përpjekjet separatiste, Schmidt vazhdon të heshtë. Duhen përgatitje për skenarin më të keq Trupat e EUFOR-it të vendosura nga BE e që sigurojnë Marrëveshjen e Dejtonit, do duhet të shtojnë patrullimet në zonat e të kthyerve, gjë që kërkon edhe rritjen e numrit të tyre. 150.000 viktimat potenciale, të cilat ish-Përfaqësuesi i Lartë për Bosnje-Hercegovinën, Lordi Paddy Ashdown që ka ndërruar jetë, i quajti “më të shkretët e të shkretëve”, u është dashur të kalojnë njëherë nëpër ferr. Kërcënimi nga Dodi dhe ritraumatizimi është iminent. Perëndimi duhet të veprojë në mënyrë preventive, për shembull përmes zonave të mbrojtura të siguruara ushtarakisht, aksione të mundshme evakuiimi dhe zona të ndaluara fluturimi. Kjo ndoshta tingëllon joreale, por të mbijetuarit e masakrave serbe në pranverën e vitit 1992 jetojnë në një klimë të frikës. Kjo mbetet reale, për sa kohë që shoqatat e çetnikëve serbë çdo vit e kujtojnë me festime masakrën e tyre në Vishegrad dhe mbeten të pandëshkuar, për sa kohë që bandat nacionaliste të çiklistëve “Ujqit e natës” kalojnë nëpër Republikën Srpska dhe presidenti i RS mohon gjenocidin. Politolog dhe ekspert për Ballkanin, Alexander RhotertFotografi: Privat Potencial për shkallëzim Për kryekomandantin e trupave të NATO-s për Europën (SACEUR), gjeneralin Christopher Cavoli, gjendja është serioze. Para kongresit amerikan më 17 prill ai tha: “Situata në Ballkanin Perëndimor është ashpërsuar. Tensionet etnike në Bosnje e kanë potencialin të shkallëzohen. Republika Srpska, sipas Cavoli, përpiqet të “dobësojë autoritetin shtetëror” dhe marrëdhënien me BE dhe NATO-n dhe njëkohësisht të mbajë lidhje të forta me Rusinë. Sekretari i Përgjithshëm i NATO-s, Jens Stoltenberg tha, se është “thellësisht i shqetësuar” për vazhdimin e “politikës secesioniste” në Bosnje-Hercegovinë. Politikanja serbe, Ana Brnabic i quajti deklaratat e Cavolit “një mesazh shqetësues” dhe kërcënoi, se “do të krijohej një rast precedent, nëse ata kalojnë rezolutën e Srebrenicës në Asamblenë e Përgjithshme të OKB-së. Ata do të hapin kutinë e Pandorës. T’i ruajë zoti pastaj me atë që do të shkaktojnë pas kësaj.” Tani perëndimi i lirë duhet të marrë masa për të shpëtuar një nga projektet më të suksesshme të paqes që nga Plani Marshall. NATO tregoi në mënyrë impresionuese në Kosovë në shtatorin e vitit 2023, se brenda pak ditësh mund të shuajë një konflikt që rindizet. Perëndimi duhet të veprojë kështu në mënyrë preventive për të shpëtuar Bosnje-Hercegovinën. Alexander Rhotert hulumton që nga viti 1991 për ish-Jugosllavinë dhe ka punuar në pozicione të ndryshme për OKB, NATO-n, OSBE dhe Përfaqësuesin e Lartë në Bosnje-Hercegovinë. DW",https://kohajone.com/rajoni/deutsche-welle-sinjale-alarmi-nga-ballkani-po-perseritet-historia/,Region,
954,Error,Error,https://kohajone.com/rajoni/akuzohet-per-vrsjen-e-policit-triumf-riza-ish-i-dashuri-i-kengetares-ismajli-sekiraqa-denohet-me-25-vite-burg/,Region,
955,"”Vuçiç kap Preshevën”, Arifi kritikon kryetarin e ri: Ndaloi projektin e financuar nga Shqipëria për ndërtimin e një shkolle","Pak ditë pasi u shkarkua nga detyra e kryetarit të Komunës së Preshevës, Shqiprim Arifi ka kritikuar kryetarin e ri, Ragmi Mustafa. Ai thekson se Beogradi ka ndaluar projektin e Tiranës. Për të Ragmi Mustafa sapo ka marrë postin, ka ndaluar një projekt të financuar nga Shqipëria për ndërtimin e një shkolle në një fshat të komunës së Preshevës. Postimi i plotë Beogradi ndalon projektin e Tiranës Kryetari i zarfit të Vuçiqit, në detyrën e parë që nga marrja e postit dhunshëm në mesnatë, ndal projektin e financuar nga Bashkia e Tiranës, përkatësisht mbështetur nga Kryeministra e Shqipërisë; punimet e shkollës fillore “Dituria” në fshatin Corroticë. Kjo është kapje e qartë e Preshevës nga Vuçiq! Ditë të rënda po vijnë.",https://kohajone.com/rajoni/vucic-kap-presheven-arifi-kritikon-kryetarin-e-ri-ndaloi-projektin-e-financuar-nga-shqiperia-per-ndertimin-e-nje-shkolle/,Region,
956,"Kosova në Këshillin e Europës, Bakoyannis: Asnjë kandidati si janë kërkuar kaq shumë reforma","Hartuesja e raportit pozitiv për anëtarësimin e Kosovës në Këshillin e Evropës, deputetja greke, Dora Bakoyannis thotë se asnjë kandidati nuk i janë kërkuar më shumë reforma se Kosovës para diskutimit për anëtarësim në këtë organizatë. ”Raporti ka kërkuar nga autoritetet në Prishtinë që pas 25 vjetësh të rivendosin pronën e manastirit më të rëndësishëm serb në rajon, që të tërhiqnin një projektligj për shpronësimin e pronave serbe dhe të nënshkruanin një listë marrëveshjesh për të drejtat e njeriut, e mbi të gjitha, ta vendosin komunitetin serb nën mbrojtje ndërkombëtare”,-ka thënë Bakoyannis në një tekst autorial për European Western Balkans. ”Asnjë kandidati nuk i është kërkuar të kryejë kaq shumë reforma para se të sillet për diskutim çështja e pranimit të tij në organizatë. Kjo me gjasë është arsyeja pse 83 për qind e Asamblesë votoi pro raportit”,-tha më tej.",https://kohajone.com/rajoni/kosova-ne-keshillin-e-europes-bakoyannis-asnje-kandidati-si-jane-kerkuar-kaq-shume-reforma/,Region,
957,"DASH i zhgënjyer, reagon Vuçiç: Qeveria e Serbisë është e zgjedhur nga qytetarët amerikanë","Presidenti i Serbisë, Aleksandar Vuçiç, tha më 1 maj se nuk ishte i lumtur me reagimin e Departamentit Amerikan të Shtetit lidhur me propozimet që Aleksandar Vulin dhe Nenad Popoviç, që janë nën sanksione nga Shtetet e Bashkuara të Amerikës, të jenë në Qeverinë e re të Serbisë. “Shpresoj që do të kemi marrëdhënie të mira me partnerët tanë amerikanë. Është jashtëzakonisht e rëndësishme që të kemi marrëdhënie të mira. Nuk jam i kënaqur me reagimin e tyre, por Qeveria e Serbisë është e zgjedhur nga qytetarët e Serbisë”, tha Vuçiç. Më 1 mj është caktuar të mbahet seanca e Kuvendit të Serbisë, ku do të diskutohet për zgjedhjen e Qeverisë së re të Serbisë. Ministër pa portofol është propozuar Nenad Popoviç, ndërsa për zëvendëskryeministër kandidat është Aleksandar Vulin. Në një përgjigje për Radion Evropa e Lirë, Departamenti amerikan i Shtetit deklaroi se SHBA-ja është “e zhgënjyer” nga propozimi i Vulinit dhe Popoviqit dhe shtoi se të dy mbeten nën sanksione, sepse qëndrimi i SHBA-së ndaj tyre është “i njohur mirë”. Ata po ashtu kanë deklaruar se SHBA-ja nuk luan asnjë rol në vendimet e personelit të Qeverisë së Serbisë. “Kjo do të thotë që kur vendosin sanksione ndaj dikujt, ne duhet të përulim kokën me përulësi dhe të themi – faleminderit që na informuat kush nuk duhet të jetë asgjë”, tha Vuçiç.",https://kohajone.com/rajoni/dash-i-zhgenjyer-reagon-vucic-qeveria-e-serbise-eshte-e-zgjedhur-nga-qytetaret-amerikane/,Region,
958,"Zbërthimi i ”Matrix” në Greqi, VOA: Policia thellon hetimet për rrjetet shqiptare të drogës","Policia greke po thellon hetimet mbi çështje që kanë të bëjnë me vrasjet, drogën, dhe trafikun e emigrantëve të parregullt pas zbulimit të komunikimeve përmes platformave të koduara “Sky ECC” dhe “Encrochat”, të zhvilluara në territorin e Greqisë. Komunikimet iu dhanë Greqisë nga EUROPOL në vjeshtën e vitit 2023 në rreth 4500 dosje me mbi 25000 mesazhe të shkëmbyera mes personave të dyshuar të përfshirë në rrjete kriminale, sidomos të trafikut të drogës. Sipas policisë greke pas urdhër arresteve për mbi 15 shtetas shqiptarë, të dyshuar në trafikun e marijuanës nga Shqipëria drejt Greqisë dhe trafikun e kokainës nga Spanja në drejtim të Greqisë dhe Shqipërisë. Hetimet po kryhen për të zbuluar aktivitete të tjera kriminale. Sipas burimeve zyrtare policore greke Shërbimi i Brendshëm i Policisë me urdhër të Prokurorit ka përfshirë hetime edhe për lidhjet e oficerëve të lartë të antidrogës greke me eksponentë të trafikut të drogës, mes të cilëve edhe një shtetas i dyshuar nga Shqipëria, që vuan dënimin në burgjet greke. Policia greke njoftoi masa ndalimi ndaj një oficeri të policisë greke dhe dy shtetasve, një shqiptar dhe një grek të dyshuar për trafik droge. Shtypi grek publikoi të hënën një dokument ku me shkrim dore janë shkruar në një letër disa numra telefoni të vëna në përgjim nga antidroga greke. Sipas shtypit grek oficeri i antidrogës greke e dërgon dokumentin, përmes platformës “Sky ECC”, tek njëri prej trafikantëve, për ta sinjalizuar. Në periudhën 2020-2021, si pjesë e një operacioni të koduar “Limit”, Agjencia Europiane “Europol” në bashkëpunim me autoritetet kombëtare të Francës, Belgjikës dhe Holandës zbuloi aplikacionin e koduar të komunikimit Sky ECC, i cili është përdorur në masën 90% nga persona të dyshuar për krime penale kryesisht në fushën e drogës në mbarë botën. Bazuar në përmbajtjen e tyre, EUROPOL i shpërndau dosjet e komunikimit në shtetet anëtare për policitë lokale për të hetuar krimet. Greqia ishte e fundit nga 27 vendet që mori dosjen përkatëse në në vjeshtën e vitit 2023. Mbi bazë të informacionit të EUROPOL Prokuroria e Posaçme kundër Krimit dhe Korrupsionit (SPAK) ka goditur në Shqipëri, deri tani, të paktën nëntë organizata të fuqishme kriminale, ka kryer dhjetëra arrestime dhe ka hedhur dritë mbi ngjarje të rënda kriminale të viteve të fundit. Europol: MATRIX një tjetër platformë komunikimi e zbuluar së fundi Pak ditë më parë EUROPOL njoftoi për një operacion ndërkombëtar policor që ka zbuluar një tjetër shërbim të koduar të mesazheve të përdorura nga anëtarë të dyshuar të grupeve kriminale të quajtur MATRIX. Sipas EUROPOL për tre muaj, autoritetet policore ishin në gjendje të monitoronin mesazhet nga kriminelët e mundshëm, të cilat tani do të përdoren për të mbështetur hetime të tjera. Sipas EUROPOL , një shërbim mesazhesh i bërë nga kriminelët për kriminelët, MATRIX, u zbulua për herë të parë nga autoritetet holandeze në telefonin e një krimineli të dënuar për vrasjen e një gazetari holandez në vitin 2021. Siaps EUROPOL infrastruktura e kësaj platforme ishte teknikisht më komplekse se platformat e mëparshme si Sky ECC dhe EncroChat. Themeluesit ishin të bindur se shërbimi ishte superior dhe më i sigurt se aplikacionet e mëparshme të përdorura nga kriminelët, thotë EUROPOL. EUROPOL dha edhe detaje teknike lidhur me platformën ku përdoruesit mund t’i bashkoheshin shërbimit vetëm nëse merrnin një ftesë. Sipas EUROPOL infrastruktura për të ekzekutuar MATRIX përbëhej nga më shumë se 40 serverë në disa vende me serverë të rëndësishëm që gjenden në Francë dhe Gjermani. Duke përdorur teknologji inovative, autoritetet policore mundën të përgjonin shërbimin e mesazheve dhe të monitoronin aktivitetin në shërbim për tre muaj, tha EUROPOL. Sipas EUROPOL më shumë se 2.3 milionë mesazhe në 33 gjuhë u përgjuan dhe u deshifruan gjatë hetimit. Mesazhet që u përgjuan lidhen me krime të rënda si trafiku ndërkombëtar i drogës, trafiku i armëve dhe pastrimi i parave, thotë EUROPOL. Komunikimet ne kete platforme, dyshohet nga ekspertet e policise shqiptare se jane perdorur gjeresisht edhe nga rrjetet kriminale shqiptare./VOA/",https://kohajone.com/bota/zberthimi-i-matrix-ne-greqi-voa-policia-thellon-hetimet-per-rrjetet-shqiptare-te-droges/,World,
959,"U takuan në Paris, Trump për Melonin: Është fantastike, plot energji","Pas kthimit nga Parisi, presidenti i sapozgjedhur amerikan Donald Trump iu referua bisedës që pati me kryeministren italiane, Giorgia Meloni në darkën zyrtare të shtruar për liderët nga Emmanuel Macron, në Pallatin Elysee. ”Ne folëm për një kohë të gjatë, është një burim i vërtetë energjie, ju siguroj, është fantastike”, tha Trump për Melonin. “Ne shkojmë mirë”, citohet të ketë thënë Presidenti amerikan, duke shtuar se grupi i liderëve botërorë në rihapjen e katedrales Notre-Dame de Paris, 5 vite pas zjarrit shkatërrues, ishte një “grup i ngjashëm” me atë të katër viteve më parë kur ai ishte në krye të Shtëpisë së Bardhë, duke theksuar se shpresonte se ata mund ta “ndreqin pak botën”.",https://kohajone.com/bota/u-takuan-ne-paris-trump-per-melonin-eshte-fantastike-plot-energji/,World,
960,"Kush është Abu Mohammed al-Golani, udhëheqësi i kryengritjes që përmbysi al-Assadin në Siri?","Abu Mohammed al-Golani, udhëheqësi militant, kryengritja e të cilit rrëzoi nga pushteti presidentin e Sirisë Bashar Assad, ka vite që punon për të transformuar imazhin e tij publik, duke u distancuar nga lidhjet e kahershme me al-Kaedën dhe duke e paraqitur veten si një kampion të pluralizmit dhe tolerancës. Pasi hyri në Damask pas luftëtarëve të tij fitimtarë të dielën, ai madje nuk përdori emrin e tij të luftës dhe iu referua vetes me emrin e tij të vërtetë, Ahmad al-Sharaa. Tani do të shihet se deri ku shkon transformimi i tij nga ekstremist xhihadist në një rol të mundshëm shtetformues. Pyetja tani është se si do të qeveriset Siria, e përbërë nga shumë komunitete etnike dhe fetare, shpesh të nxitura kundër njëra-tjetrës nga shteti i al-Assadit dhe vitet e luftës. Shumë prej tyre i druhen perspektivës së marrjes së pushtetit nga ekstremistët islamikë suni. Disa orë pas marrjes së kontrollit të Damaskut, 42-vjeçari al-Sharaa bëri paraqitjen e tij të parë në xhaminë historike Umajad të qytetit, duke e cilësuar rënien e Al-Assadit si “një fitore për kombin islamik”. Al-Sharaa, i cili konsiderohet si terrorist nga Shtetet e Bashkuara dhe forca e tij kryengritëse, Hayat Tahrir al-Sham, ose HTS – shumë prej luftëtarëve të së cilës janë xhihadistë – tani janë një lojtar kryesor. Për vite të tëra, al-Sharaa punoi për të konsoliduar pushtet, i izoluar në provincën e Idlibit në pjesën veriperëndimore të Sirisë, ndërsa sundimi i al-Assadit i mbështetur nga Irani dhe Rusia në pjesën më të madhe të vendit, dukej i fortë. Ai eliminoi konkurrentët dhe ish-aleatët e organizatave ekstremiste. Ai u përpoq të zbuste imazhin e “qeverisjes së tij de-fakto të shpëtimit” në Idlib për të bërë për vete qeveritë ndërkombëtare dhe për të qetësuar pakicat fetare dhe etnike të Sirisë. Gjatë gjithë këtij procesi, ai hoqi dorë nga petku i një militanti islamik të linjës së ashpër dhe filloi të vishte kostume në intervista, duke folur për ndërtimin e institucioneve shtetërore dhe decentralizimin e pushtetit në mënyrë të tillë që të refketonte diversitetin e Sirisë. “Siria meriton një sistem qeverisës që është institucional dhe jo ku një sundimtar i vetëm merr vendime arbitrare,” tha ai në një intervistë me CNN-in javën e kaluar, duke lënë të hapur edhe mundësinë që grupi i tij Hayat Tahrir al-Sham (HTS) të shpërbëhet pas rënies së Asadit. “Mos gjykoni nga fjalët, por nga veprimet”, tha ai. Fillimet e Al-Golanit në Irak Në radhët e grupeve ekstremiste, Al-Sharaa njihej vetëm me pseudonimin xhihadist që adoptoi, Abu Mohammed al-Golani. Lidhjet e tij me Al-Kaedën e kanë origjinën në vitin 2003, kur ai iu bashkua kryengritësve që luftonin me trupat amerikane në Irak. Ai u arrestua nga ushtria amerikane, por mbeti në Irak. Gjatë asaj kohe, al-Kaida me grupe të tjera të ngjashme formoi Shtetin Islamik ekstremist të Irakut, të udhëhequr nga Abu Bakr al-Baghdadi. Në vitin 2011, një kryengritje popullore në Siri kundër al-Assadit u shtyp brutalisht nga qeveria, gjë që shkaktoi një luftë të gjerë. Rëndësia e Al-Golanit u rrit kur al-Baghdadi e dërgoi në Siri për të krijuar një degë të al-Kaidës të quajtur Fronti Nusra. Shtetet e Bashkuara e cilësuan grupin e ri një organizatë terroriste. Ky emërtim vazhdon të jetë në efekt dhe qeveria amerikane ka vendosur një shpërblim prej 10 milionë dollarësh për të. Fronti Nusra dhe konflikti sirian Paralelisht me intensifikimin e luftës civile në Siri në vitin 2013, u rritën edhe ambiciet e al-Golanit. Ai sfidoi thirrjet e al-Baghdadit për të shpërbërë Frontin Nusra dhe për ta shkrirë atë me operacionin e al-Kaidës në Irak për të formuar Shtetin Islamik të Irakut dhe Sirisë, ose ISIS. Megjithatë, Al-Golani u zotua për besnikëri ndaj al-Kaidës, e cila më vonë u shkëput nga ISIS. Fronti Nusra luftoi ISIS-in dhe eliminoi një pjesë të madhe të konkurrencës në mesin e opozitës së armatosur siriane të al-Assadit. Në intervistën e tij të parë në vitin 2014, al-Golani u shfaq me fytyrë të mbuluar, duke i thënë një gazetari të Al-Jazeera-s se ishte kundër bisedimeve politike në Gjenevë për t’i dhënë fund konfliktit. Ai tha se synimi i tij ishte që Siria të qeverisej sipas ligjit islamik dhe bëri të qartë se nuk kishte vend për pakicat alavite, shiite, druze dhe të krishterë të vendit. Konsolidimi pushteti dhe ndryshim imazhi Në vitin 2016, al-Golani zbuloi fytyrën e tij për publikun për herë të parë në një video-mesazh që njoftonte se grupi i tij po riemërtohej Jabhat Fateh al-Sham – Fronti i Fitores i Sirisë – dhe do të ndërpriste lidhjet me Al-Kaedën. “Kjo organizatë e re nuk ka lidhje me asnjë entitet të jashtëm,” tha ai në video, ku shfaqet me veshje ushtarake dhe një çallmë. Lëvizja i hapi rrugën al-Golanit që të vendoste kontrollin e plotë mbi grupet militante të përçara. Një vit më vonë, aleanca e tij u riemërua përsëri, si Hayat Tahrir al-Sham — që do të thotë Organizata për Çlirimin e Sirisë — ndërsa grupet u bashkuan, duke konsoliduar pushtetin e al-Golanit në provincën Idlib të Sirisë veriperëndimore. HTS më vonë u përplas me militantë të pavarur islamikë të cilët kundërshtuan bashkimin, gjë që i forcoi më tej pozitat e al-Golanit dhe grupit të tij, si forcë kryesore në Sirinë veriperëndimore, e aftë për të sunduar me një dorë të hekurt. Me pushtet të konsoliduar, al-Golani vuri në lëvizje një transformim që pak mund ta imagjinonin. Duke zëvendësuar veshjen e tij ushtarake me këmishë dhe pantallona, ai filloi të bënte thirrje për tolerancë fetare dhe pluralizëm. Ai bëri përpjekje për të bërë për vete komunitetin Druze në Idlib, të cilin Fronti Nusra e kishte vënë më parë në shënjestër më parë, dhe vizitoi familjet e kurdëve që u vranë nga milicitë e mbështetura nga Turqia. Në vitin 2021, ai pati intervistën e tij të parë me një gazetar amerikan në televizionin PBS. I veshur me një xhaketë sportive, me flokë të shkurtër, udhëheqësi tashmë i transformuar i HTS-së tha se grupi i tij nuk përbënte kërcënim për Perëndimin dhe se sanksionet e vendosura kundër tij ishin të padrejta. “Po, ne kemi kritikuar politikat perëndimore,” tha ai. “Por nuk është e vërtetë që ne i shpallëm luftë nga Siria Shteteve të Bashkuara ose Evropës nga Siria. Ne nuk kemi thënë se donim luftë.”/VOA/",https://kohajone.com/bota/kush-eshte-abu-mohammed-al-golani-udheheqesi-i-kryengritjes-qe-permbysi-al-assadin-ne-siri/,World,
961,Sa para duhet të paguash që të jesh pjesë e inaugurimit të Trump,"Nëse dëshironi t’i jepni dorën Presidentit të zgjedhur Donald Trump dhe administratës së tij të ardhshme gjatë festimeve të inaugurimit, do t’ju kushtojë nga gjysmë milioni deri në 2 milionë dollarë. Ekipi i Trump ka prezantuar një listë përfitimesh për donatorët gjatë fundjavës së 20 janarit, me paketa që fillojnë nga 50,000 dollarë, sipas një kopje të dokumentet “Përfitimet e Komitetit Inaugurues të Trump Vance” të marrë nga Axios. Përfituesit do të marrin deri në gjashtë bileta për tetë evente të ndryshme midis 17 janarit dhe ditës së madhe, më 20 janar. Ata që paguajnë më shumë mund të sigurojnë ftesa për një shërbim ndërfetar dhe një darkë me qirinj me presidentin dhe zonjën e parë të ardhshme, Melania Trump. Donatorët të cilët ose japin 50,000 dollarë deri në 100,000 dollarë, marrin dy bileta për një tubim dhe pritje të planifikuar për të shtunën para inaugurimit, si dhe dhoma hoteli dhe ftesat për ceremoninë e betimit të 20 janarit, paradën dhe ballon e mbrëmjes. Vetëm ata që japin 1 milion dollarë deri në 2 milionë dollarë do të marrin dy vende në një darkë të 18 janarit me zëvendëspresidentin e zgjedhur JD Vance dhe gruan e tij, Usha Vance. Praktika e dhënies së aksesit të donatorëve me dollarë të lartë në ngjarjet e inaugurimit nuk është e pazakontë, pasi ish-presidenti Barack Obama dhe presidenti Joe Biden bënë të njëjtën gjë.",https://kohajone.com/bota/sa-para-duhet-te-paguash-qe-te-jesh-pjese-e-inaugurimit-te-trump/,World,
962,"Siria, viti 0! Ja çfarë e pret botën","Përmbysja e regjimit të Bashar al-Assad, që dikur dukej e largët, është bërë realitet. Pas 13 vitesh lufte civile të përgjakshme, rebelët sirianë përfundimisht kanë rrëzuar një nga diktaturat më të egra të Lindjes së Mesme. Tashmë, Siria ndodhet në një epokë të re, të mbushur me shpresë dhe pasiguri. Në një ofensivë të papritur dhe të shpejtë, një aleancë rebele, e udhëhequr nga grupi militant Hayat Tahrir al-Sham (HTS), përmbysi regjimin e Assad. Fushata filloi më 30 nëntor me marrjen e qytetit Alepo dhe përfundoi në vetëm 11 ditë me “çlirimin” e Damaskut. Rebelët përparuan pa shumë rezistencë, duke marrë qytetet kryesore si Hama dhe Homs para se të hynin në Damask. Videot treguan çlirimin e të burgosurve nga burgjet famëkeqe të Assad-it, si dhe grabitjen e pallatit presidencial, ku u zbuluan pasuri të mëdha. Assad dhe familja e tij, sipas burimeve ruse, kanë ikur në Moskë, ku iu dha azil politik. Kjo përmbysje e papritur ka hapur rrugën për një Siri pa Assad, por me shumë pyetje mbi të ardhmen. Kush janë rebelët? Rebelët janë një koalicion i quajtur Komanda e Operacioneve Ushtarake, i përbërë nga fraksione islamiste dhe moderatore, të bashkuara në kundërshtimin e Assad-it, ISIS-it dhe milicive të mbështetura nga Irani. Udhëheqësi i tyre, Abu Mohammad al-Jolani, është një figurë komplekse. I njohur fillimisht si bashkëpunëtor i Al-Kaedës, ai është përpjekur vitet e fundit të distancohet nga radikalizmi dhe të paraqitet si një politikan pragmatik. HTS, grupi që ai drejton, kontrollonte qytetin Idlib, nga ku nisi ofensiva. Megjithatë, HTS është ende i konsideruar një organizatë terroriste nga SHBA, Turqia dhe OKB, dhe Jolani mbetet në listën e të kërkuarve ndërkombëtarë. Rebelët kanë premtuar krijimin e një qeverie të re të bazuar në institucione dhe një “këshill të zgjedhur nga populli,” por historia e tyre lë shumë për t’u shqetësuar. Pse ndodhi tani? Pas një pauze relative në luftimet që nga marrëveshja e armëpushimit në 2020, rebelët përfituan nga dobësimi i aleatëve kryesorë të Assad-it. Rusia është e zhytur në luftën e saj në Ukrainë, ndërsa Irani është i zënë me konfliktin e tij me Izraelin. Ky vakum i dha rebelëve hapësirën për të ndërmarrë një ofensivë të suksesshme. Ndërkohë që Assad dikur mbështetej te fuqitë si Rusia dhe Irani, sot ai është i izoluar dhe forcat e tij nuk ishin të afta të ndalonin përparimin e rebelëve. Çfarë do të ndodhë më tej? E ardhmja e Sirisë mbetet e paqartë. Ndërsa shumë sirianë festojnë fundin e regjimit të Assad-it, disa kanë frikë nga e kaluara e HTS dhe fraksioneve të tjera rebele. Janë ngritur pyetje nëse Siria do të përballet me një autoritarizëm të ri apo nëse mund të ndërtohet një sistem demokratik dhe gjithëpërfshirës. Presidenti amerikan Joe Biden e quajti rënien e Assad-it “një mundësi historike për popullin e Sirisë”, por paralajmëroi për rreziqet e një destabilizimi të mundshëm rajonal. Impakti global Rënia e Assad ka tronditur Lindjen e Mesme dhe më gjerë. Irani, një nga mbështetësit kryesorë të regjimit, ka humbur ndikimin e tij në Siri, ndërsa Izraeli e ka cilësuar zhvillimin si “një ditë historike.” Megjithatë, Izraeli ka përforcuar kufirin me Sirinë, duke reflektuar shqetësimin për të ardhmen.",https://kohajone.com/bota/siria-viti-0-ja-cfare-e-pret-boten/,World,
963,"Me pasuri prej 2 miliardë dollarë, jeta e luksit që do bëjë familja e Assad në Rusi","Presidenti Assad, bashkëshortja e tij me origjinë britanike dhe tre fëmijët e tyre të rritur kanë lënë pas pallatet e tyre në Siri dhe do të fillojnë një jetë të re në Rusi pasi u është dhënë azil nga Vladimir Putin. Asma Al-Assad, vajza e një mjeku nga Londra, e cila u martua në një dinasti brutale autokratike, është mësuar me një jetë luksi, me raporte që tregojnë se ajo ka shpenzuar qindra mijëra dollarë për mobilim shtëpie dhe veshje gjatë sundimit të terrorit të bashkëshortit të saj. Departamenti i Shtetit të SHBA-së vlerëson se familja ka një pasuri prej 2 miliardë dollarësh, e fshehur në llogari të shumta, kompani guackë, parajsa tatimore offshore dhe portofol pronash të patundshme. Tani ata ka të ngjarë të shfrytëzojnë lidhjet familjare dhe asetet e shumta në Moskë për të ruajtur stilin e tyre të rehatshëm të jetesës në ekzil. Familja e zgjeruar e diktatorit sirian ka blerë të paktën 20 apartamente në Moskë, me një vlerë prej më shumë se 30 milionë paund në vitet e fundit, duke ilustruar statusin e Rusisë si një strehë e sigurt për këtë klan. Kremlini sot konfirmoi se familjes i është dhënë azil me urdhër të drejtpërdrejtë të Putinit. Moska nuk dha detaje të mëtejshme, me zëdhënësin Dmitry Peskov që u tha gazetarëve: “Nuk kemi asgjë për të thënë në lidhje me vendndodhjen e Assad-it.” Zonja Assad, e cila ka qenë duke luftuar me një formë agresive të leukemisë, besohet gjerësisht se ka mbërritur në Moskë me vajzën dhe dy djemtë e saj disa ditë para se bashkëshorti i saj të arratisej përfundimisht nga Siria. Tunele sekrete nën një rezidencë të familjes Assad raportohet se u zbuluan pasi rebelët morën kontrollin e kryeqytetit Damask të dielën, me rrjetin që shërbente si një rrugë e mundshme arratisjeje për diktatorin dhe aleatët e tij. Ndërkohë, raportohet se Assad mund të jetë arratisur përmes bazës ajrore Khmeimim të Rusisë, me gjurmuesit e fluturimeve që supozohet se kanë treguar një avion rus që ngrihej nga Latakia disa orë para se të raportohej se ndodhej në Moskë.",https://kohajone.com/bota/me-pasuri-prej-2-miliarde-dollare-jeta-e-luksit-qe-do-beje-familja-e-assad-ne-rusi/,World,
964,Përgjimet në “Sky ECC”. EUROPOL i dorëzon Greqisë 4500 dosje! Pritet të zbardhen skemat dhe krimet e bandave kriminale,"Hetimet në Greqi treguan se një pjesë e rëndësishme e anëtarëve të bandave ishin shqiptarë, të cilët vepronin me botën e krimit për trafikim të lëndëve narkotike por edhe krime që kanë të bëjnë me vrasje. Komunikimet e pjesëtarëve të bandave u zbuluan falë përgjimeve të mesazheve në platformës Sky ECC. Lajmi është bërë publik nga gazeta greke “Ta NEA”, sipas së cilës pritet të hidhet dritë mbi çështje që kanë të bëjnë me vrasjet, drogën, armët, gjobvënien dhe trafikun e klandestinëve. Në këto 4500 dosje, sipas së njëjtave burime, janë rreth 25.000 mesazhe të shkëmbyera mes personazheve të krimit, ku një pjesë të rëndësishme e zënë shqiptarët. Hetimi është kompleks dhe i gjatë, si në rastin e goditjes së një grupi shqiptaro-grek të trafikut të drogës, për të cilin u zhvilluan rreth 9 muaj hetime që përfunduan me dhjetëra arrestime pak ditë më parë. Ndërkohë “Kathimerini” ka arritur të sigurojë dhe fotografi të shkëmbyera gjatë komunikimeve në një dosje të hetuar, që çoi në arrestimin e një oficeri grek policie dhe dy trafikantëve droge, një shqiptar e një grek.",https://kohajone.com/aktualitet/pergjimet-ne-sky-ecc-europol-i-dorezon-greqise-4500-dosje-pritet-te-zbardhen-skemat-dhe-krimet-e-bandave-kriminale/,World,
965,Ky ishte emri më i popullarizuar për djemtë në vitin 2023 në Angli,"Muhamed ishte emri më i popullarizuar i dhënë djemve në Angli dhe Uells në vitin 2023, duke e rrëzuar Noah nga vendi i parë, sipas shifrave zyrtare. Muhamedi u përfshi që nga viti 2016 në 10 emrat më të njohur dhe në vitin 2022 ishte në vendin e dytë, sipas listës vjetore të përpiluar nga Zyra për Statistikat Kombëtare (ONS). Oliver zëvendësoi George si i treti më i popullarizuari. Për vajzat, tre emrat më të njohur në vitin 2023 ishin Olivia, Amelia dhe Ayla, ashtu si një vit më parë. Zyra për Statistikat Kombëtare njoftoi se bota e të famshmëve duket se ka ndikuar në rritjen e popullaritetit të disa emrave, me foshnjat e quajtura Reign dhe Saint, si ato të familjes Kardashian-Jenner, si dhe në rritjen e atyre që emërtohen sipas muzikantëve pop, si Billie Eilish.
Megjithatë, sipas të njëjtit burim, emrat e familjes mbretërore si Charles, George dhe Harry po bëhen më pak të njohur.",https://kohajone.com/bota/ky-ishte-emri-me-i-popullarizuar-per-djemte-ne-vitin-2023-ne-angli/,World,
966,Protesta masive edhe në Gjeorgji pas asaj që ndodhi në Siri,"Protestat në Gjeorgji nuk kanë fund. Protestuesit po luftojnë jo vetëm për të ardhmen evropiane, por edhe kundër ndikimit rus. Ditë pas dite, natë pas nate, protestuesit që mbajnë flamuj të Gjeorgjisë dhe të Bashkimit Evropian janë mbledhur në rrugët e kryeqytetit, Tbilisi dhe në mbarë vendin. Për më shumë se një javë, temperaturat e ngrira dhe represioni i dhunshëm policor nuk kanë arritur të pengojnë mijëra njerëz të demonstrojnë kundër zgjedhjeve të diskutueshme dhe vendimit të qeverisë për të pezulluar negociatat e anëtarësimit në Bashkimin Evropian. Demonstruesit kanë dy kërkesa kryesore: zgjedhje të reja pas votimit të diskutueshëm parlamentar të 26 tetorit dhe kthim në rrugën evropiane të parashikuar në kushtetutën e vendit. Partia në pushtet “Ëndrra e Gjeorgjisë” akuzoi opozitën se po “inskenon një revolucion Maidan” – duke iu referuar kryengritjes së vitit 2014 në Ukrainë kundër presidentit prorus Viktor Janukoviç – me ndihmën e “sponsorizuesve të huaj”. Njoftimi në fund të nëntorit nga qeveria aleate me Moskën për qëllimin e saj për të pezulluar negociatat e pranimit në BE deri në vitin 2028 dhe për të refuzuar çdo financim të ri të BE ngjalli zemërim në opinionin publik. Shumica e protestuesve besojnë se Rusia, fqinji i Gjeorgjisë në veri, i lëviz fijet në fshehtësi. “Ne jemi përpjekur të jemi pjesë e BE që nga pavarësia jonë,” tha për DW Giorgi, një profesor universiteti gjatë një proteste jashtë parlamentit në Tbilisi të premten. “Ata nuk duan të pranojnë se janë kukulla të Rusisë, si Bjellorusia. Por ne shohim se ata po i japin fund të ardhmes sonë evropiane. Ky nuk është thjesht një pezullim, por një përfundim”. Partia në pushtet ka mohuar ashpër çdo simpati proruse, duke e pozicionuar veten si partia e vetme që mund t’i shpëtojë gjeorgjianët nga një luftë tjetër mes pushtimit të plotë të Ukrainës nga Rusia. “Sot ka një konfrontim global; ju jeni ose në njërën anë të barrikadave ose në anën tjetër – nuk ka rrugë të mesme,” tha Giorgi. “Ndikimi rus në Gjeorgji po rritet nëse qeveria konfrontohet me Evropën, do të thotë se është në anën ruse”. Fushata zgjedhore e Ëndrrës së Gjeorgjisë u mbështet në aspiratat evropiane të shumicës së gjeorgjianëve, të cilët rregullisht treguan mbështetjen e tyre për rrugën evropiane në sondazhet e opinionit. Por pas sigurimit të kontrollit mbi pushtetin në zgjedhjet e diskutueshme të tetorit, kthesa e papritur e partisë në politikën e jashtme, duke u larguar nga Perëndimi, tronditi shumë njerëz. “Nëse qeveria do Rusinë për ne, pse e do Evropën dhe Shtetet e Bashkuara për fëmijët e saj, ku ata studiojnë dhe jetojnë?” tha për DW Iva, një aktore, teatri i së cilës aktualisht është në grevë. “Për ta është më e lehtë të jesh i korruptuar, për të fituar para nga Rusia dhe për t’i shpenzuar në Evropë”.",https://kohajone.com/kryesore/protesta-masive-edhe-ne-gjeorgji-pas-asaj-qe-ndodhi-ne-siri/,World,
967,"Fundi i regjimit të al-Assadit, Biden: Akt drejtësie, u jep sirianëve mundësi historike","Presidenti amerikan Joe Biden tha se rënia e regjimit të Bashar al-Assadit është një akt drejtësie që po u jep sirianëve një mundësi historike. “Më në fund regjimi i Asadit ka rënë. Ky regjim brutalizoi dhe torturoi dhe vrau fjalë për fjalë qindra mijëra sirianë të pafajshëm. Rënia e regjimit është një akt themelor drejtësie. Është një moment i mundësisë historike për popullin e shumëvuajtur të Sirisë që të ndërtojë një të ardhme më të mirë për vendin e tyre krenar”, tha Biden në fjalën e Shtëpisë së Bardhë të dielën. Presidenti i përmbysur sirian Bashar Assad u arratis në Moskë të dielën, sipas njoftimeve të mediave ruse.",https://kohajone.com/bota/fundi-i-regjimit-te-al-assadit-biden-akt-drejtesie-u-jep-sirianeve-mundesi-historike/,World,
968,"U largua nga Siria, al-Assad dhe familja e tij strehohen në Moskë","Presidenti i rrëzuar sirian Bashar al-Assad dhe familja e tij kanë mbërritur në Moskë, raportojnë agjencitë shtetërore ruse të medias, duke cituar burime në Kremlin. Raportet thonë gjithashtu se Assadi dhe familja e tij kanë marrë azil nga Rusia. Ndërkohë rebelët sirianë kanë marrë kontrollin e kryeqytetit, Damask, pasi ditëve të fundit kanë kryer një ofensivë. Rusia ka disa ndërtesa ushtarake në Siri, përfshirë bazën ajrore në Hmeimim dhe një bazë strategjike detare në Tartus, baza që janë përdorur po ashtu për të mbështetur veprimet e Kremlinit në Afrikë.",https://kohajone.com/bota/u-largua-nga-siria-al-assad-dhe-familja-e-tij-strehohen-ne-moske/,World,
969,Garazhi plot Ferrari e Mercedez! Rebelët konfiskojnë mjetet e Bashar Al Assad,"Janë sekuestruar dhjetëra automjete në garazhin e Asadit, të cilat u braktisën nga ata që ikën nga Siria. Pasi grupet e armatosura të opozitës morën kontrollin në vend, dhjetëra automjete luksoze në garazhin e Bashar al-Assad u konfiskuan ndërsa ai po largohej nga Siria. Më 27 nëntor, të mërkurën, grupet e armatosura të opozitës që nisën një operacion kundër regjimit morën kontrollin e vendit brenda 12 ditëve pa hasur në asnjë rezistencë. ASADI IKU NGA VENDI Pas kësaj lëvizje të opozitës, e cila i dha fund regjimit 61-vjeçar Baath, edhe presidenti sirian Bashar Assad u largua nga vendi, por ende nuk është e qartë se ku shkoi. MJETET E SEKUESTRUARA Pas arratisjes së Asadit, opozita bastisi shtëpinë dhe pallatin e tij, duke sekuestruar dhjetëra automjete luksoze nga garazhi. ZHVILLIMET NË SIRI Më 27 nëntor, përleshjet filluan midis forcave të regjimit të Asadit dhe grupeve të armatosura kundërshtare të regjimit në fshatin perëndimor të provincës Alepo në Sirinë veriore. Më 30 nëntor, grupet kundërshtare të regjimit morën kontrollin e një pjese të madhe të qendrës së Aleppos nga forcat e regjimit dhe vendosën dominimin në të gjithë provincën Idlib në të njëjtën ditë. Pas përleshjeve intensive, grupet pushtuan qendrën e qytetit të Hama-s nga forcat e regjimit më 5 dhjetor.",https://kohajone.com/aktualitet/garazhi-plot-ferrari-e-mercedez-rebelet-konfiskojne-mjetet-e-bashar-al-assad/,World,
970,"Kush është Abu Mohamed al-Gjolani, prijësi i kryengritësve që rrëzoi diktatorin sirian Al-Asad?","Një ngjarje nuk e pret tjetrën, një lajm lë tjetrin në hije, dhe në takt të sekondave shkruhet historia: pas gjysmë shekulli sundimi, dinastia diktatoriale e familjes Al-Assad u rrëzua nga pushteti në natën mes të shtunës dhe të dielës. Kështu njoftoi edhe televizioni shtetëror sirian. Në një mesazh për publikun, i shoqëruar me muzikë revolucionare dhe patriotike, u shpall “fitorja e revolucionit të madh sirian dhe rrëzimi i regjimit kriminal të Al-Assadit.” Data 8 dhjetor 2024 do të hyjë pa dyshim në histori. Dhe protagonisti kryesor i kësaj kthese dramatike në Siri quhet Abu Mohamed al-Gjolani. Kush është ky kryengritës që rrëzoi diktatorin Bashar al-Asad? Më 27 nëntor, Al-Gjolani u shfaq në Kalanë e Halepit, i rrethuar nga truproja të paarmatosura. Qyteti i dytë më i madh në Siri përfundoi befasisht shpejt në duart e kryengritësve. Dymbëdhjetë ditë më vonë, më 8 dhjetor, rebelët marshuan në Damask, dhe në incizimet e publikuara në internet shihej kryeministri i vendit, Mohamed al-Xhalali, i shoqëruar nga njerëz të armatosur: ata po shkonin në një hotel në Damask për të formalizuar dorëzimin e pushtetit. 13 vjet pas shpërthimit të luftës brutale në Siri, e cila, sipas të dhënave të OKB-së, u kushtoi me jetë rreth 300 mijë njerëzve, Bashar al-Assadi, kasapi i Sirisë, iku nga pallati i tij. Vendndodhja e tij ende nuk dihet. Në sipërfaqe ka dalë Abu Mohamed al-Gjolani, një 42-vjeçar, i cili është një figurë mjaft kundërthënëse. I lindur në Arabinë Saudite, ku babai i tij punonte si inxhinier në industrinë e naftës, Al-Gjolani vjen nga një familje me origjinë nga Lartësitë e Golanit. Ndryshe nga shumë islamistë që rrjedhin nga shtresat e paprivilegjuara të shoqërisë siriane, ai u rrit në lagjen e pasur “Masseh” të Damaskut. Para se të shkonte në mërgim, babai i tij ishte kundërshtar jofetar i regjimit të Al-Assadit dhe vuajti për shumë vjet në burgjet famëkeqe siriane. Në një intervistë për kanalin amerikan PBS Frontline, dhënë më 2021, Abu Mohamed al-Gjolani tha se ishte radikalizuar nga Intifada e dytë: “Atëherë isha 17 apo 18 vjeç dhe fillova të mendoj se si mund të përmbush detyrat e mia, pra të ndihmoj popullin që shtypet nga pushtuesit dhe invazorët”.
Si mijëra të rinj nga bota arabe me prirje islamiste, edhe Al-Gjolani shkoi në Irak pas pushtimit të këtij vendi më 2003 nga Shtetet e Bashkuara të Amerikës. Ai luftoi në radhët e rrjetit terrorist “Al-Kaida”, por u arrestua nga forcat amerikane dhe u mbajt pesë vjet në burg, në Camp Bucca, në jug të Irakut. “Kur u lirua në vitin 2011, pak para fillimit të kryengritjes siriane, Al-Gjolani kaloi kufirin me disa çanta plot para dhe me detyrën për të zgjeruar “Al-Kaidën”. Shumë njerëz në Irak ishin të lumtur ta shihnin të largohej. Ai kishte konflikte me udhëheqësit e “Al-Kaidës” atje, një rivalitet që sa vinte e bëhej më i madh”, shkruan gazeta britanike “Financial Times”. Në Siri, Al-Gjolani themeloi Frontin al-Nusra, degën e “Al-Kaidës” në Siri. Në vitin 2013 ai refuzoi t’i betohej për besnikëri Abu Bakër Bagdadit, emirit të vetëshpallur të “Shtetit Islamik”. Nga ithtar i “Al-Kaidës”, “Al-Gjolani” gradualisht u përpoq të shndërrohej në një nacionalist sirian. A është e besueshme kjo metamorfozë? Mendimet e ekspertëve të rajonit janë të ndara. Disa e konsiderojnë atë një islamist me maskë, disa e përshkruajnë si një radikal pragmatik, dhe disa si një kryengritës që përpiqet të bëhet burrështetas. Duket se Al-Gjolani e ka prioritet sundimin në Siri dhe jo ndjekjen e ideologjisë transnacionale të xhihadit. Ai thotë se islami nuk mund t’i imponohet botës reale, ndonëse beson se bota duhet të udhëhiqet nga parimet islame. Retorika e tij tingëllon më e moderuar se ajo e radikalëve që pretendojnë të themelojnë një Kalifat në Siri. Në vitin 2016, Al-Gjolani u distancua përfundimisht nga “Al-Kaida”, premtoi se qëllimi i tij nuk është të sulmojë shtetet perëndimore dhe garantoi se nëse e merr pushtetin, do të respektojë të drejtat e pakicës alevite, prej nga rrjedh edhe familja e Bashar al-Assadit. Njëkohësisht, Al-Gjolani konsolidoi radhët në milicinë e tij islamiste Hayat Tahrir al-Sham (HTS), duke e profesionalizuar atë dhe duke larguar elementët radikalë. Ekspertja e Sirisë, Dareen Khalifa, e cila punon për International Crisis Group, kështu i përshkroi këshilltarët e Al-Gjolanit për “Financial Times”: “Janë njerëz të arsimuar mirë, të cilët e kuptojnë botën e jashtme. Ata nuk kanë mentalitet bunkeri”. Në territoret e kontrolluara nga HTS-ja, si provinca e Idlibit, Al-Gjolani instaloi një administratë civile. Tani ai është në rrugë për t’u bërë sundimtari i ri i Sirisë. Aktivistët e të drejtave të njeriut e kanë akuzuar HTS-në për krime lufte ndaj popullsisë civile. Për Shtetet e Bashkuara të Amerikës ky grup militant është një organizatë terroriste. Për kokën e Al-Gjolanit, Washingtoni ofron 10 milionë dollarë. Por Al-Gjolani po dërgon sinjale bashkëpunimi. Në drejtim të Perëndimit ai indirekt paralajmëron se është i gatshëm madje të shpërbëjë trupën e tij, ndërsa Moskës ia përcolli mesazhin se ai nuk e përjashton mundësinë për të arritur një bazë të përbashkët në rindërtimin e Sirisë. Rusia kontrollon dy baza të rëndësishme në Siri, në Hmeimim dhe Tartus në Mesdhe. Gazetari i televizionit shtetëror rus, Aleksandër Slladkov, shkroi në kanalin Telegram se nuk ka fare dëshirë të komentojë katastrofën në Siri. Ose e braktisim Sirinë, ose “qëndrojmë atje dhe çojmë dëm njerëz dhe granata”, nënvizoi Slladkov. Sipas tij, Rusia “mund të përpiqet të mbajë bazat në Hmeimim dhe në  Tartus (…), por jo me shumë gjak”. REL / Enver Robelli",https://kohajone.com/aktualitet/kush-eshte-abu-mohamed-al-gjolani-prijesi-i-kryengritesve-qe-rrezoi-diktatorin-sirian-al-asad/,World,
971,Nga oftamolog në autokrat: Fundi i sundimit të Assadit,"Presidenti sirian, Bashar al-Assad, iku nga Damasku të dielën, më 8 dhjetor, duke përfunduar në mënyrë dramatike luftën e tij gati 14-vjeçare për të mbajtur pushtetin, ndërsa vendi i tij u shkatërrua në një luftë të ashpër civile dhe u kthye në një fushëbetejë për forcat rajonale dhe ndërkombëtare. Largimi i Assadit është në kontrast të thellë me muajt e tij të parë si president i Sirisë në vitin 2000. Atëbotë, kishte pasur shpresa se ai do të ishte një udhëheqës reformator, pas tre dekadash të sundimit të hekurt nga babai i tij, Hafez Assad. Me vetëm 34 vjeç, një oftalmolog me edukim perëndimor, ai u paraqit si një “njeri teknikisht i zoti, i apasionuar pas kompjuterëve dhe me sjellje të butë”, shkroi Associated Press. Por, përballë protestave kundër sundimit të tij që shpërthyen në mars të vitit 2011, Assadi iu kthye taktikave brutale të babait të tij, në një përpjekje për t’i shtypur protestat. Ndërsa kryengritja u shndërrua në një luftë të hapur civile, ai angazhoi ushtrinë, me mbështetjen e aleatëve të tij, Iranit dhe Rusisë, duke shkatërruar qytetet nën kontrollin e opozitës. Grupet ndërkombëtare për të drejtat e njeriut dhe prokurorët kanë përmendur përdorimin masiv të torturës dhe vrasjeve pa gjyq në qendrat e paraburgimit të kontrolluara nga autoritetet siriane. Në luftë kanë vdekur pothuajse gjysmë milioni njerëz dhe gjysma e popullsisë, nga 23 milionë banorë sa ishte para luftës, është zhvendosur. Në vitet e fundit, konflikti u ngri dhe Qeveria e Assadit rimori kontrollin mbi pjesën më të madhe të territorit të Sirisë, ndërsa veriperëndimi mbeti nën kontrollin e grupeve opozitare dhe verilindja nën kontrollin e kurdëve. Edhe pse Damasku zyrtar ka mbetur nën sanksionet perëndimore me pasoja shkatërruese për ekonominë siriane, vendet fqinje kanë tentuar ndërkohë të përshtaten me realitetin politik që Assadi ishte ende në pushtet, duke kontrolluar 70 për qind të territorit që e rimori me ndihmën e Iranit, Hezbollahut dhe Rusisë, pas ndërhyrjes së Moskës – dhe të vendosin marrëdhënie të caktuara me të. Në fakt, vitet e fundit regjimet arabe më të moderuara, me mbështetjen e heshtur të Izraelit dhe Shteteve të Bashkuara, kanë tentuar ta rikthejnë Assadin në anën e tyre – ta “normalizojnë” si vetëm një tjetër despot arab dhe kështu të përpiqeshin ta largonin atë nga mbështetësit e tij iranianë, shkruan The Washington Post. Liga Arabe rinovoi në vitin 2023 anëtarësimin e Sirisë – që ishte pezulluar – me shpresën se regjimi i Assadit do të bashkëpunonte për të parandaluar trafikun e drogës dhe për të kthyer refugjatët. Vitin e kaluar, Liga Arabe riktheu anëtarësimin e Sirisë, dhe Arabia Saudite në maj emëroi ambasadorin e saj të parë në Siri, që nga prishja e marrëdhënieve me Damaskun para 12 vjetësh. Këtë vjeshtë, administrata e presidentit amerikan, Joe Biden, thuhet se ka diskutuar, me iniciativën e Emirateve të Bashkuara Arabe, mbi mundësinë që të mos rinovojë sanksionet më të ashpra amerikane ndaj Sirisë, kur ato të skadojnë më 20 dhjetor. Disa shtete evropiane, veçanërisht Italia, nisën të kishin raporte me shpresën se Assadi do të kthente në shtet refugjatët sirianë, ndoshta në këmbim të lehtësimit të sanksioneve. Turqia gjithashtu ka dëshiruar të arrijë një marrëveshje të ngjashme, pasi në territorin e saj ndodhen mbi 3 milionë refugjatë sirianë, tha profesori Christopher Philips nga Chatham House në Londër. Por, negociatat u ndërprenë për shkak të refuzimit të Asadit për t’i dhënë Ankarasë një zonë të gjerë neutrale brenda Sirisë për të mbajtur militantët kurdë larg nga territori turk, si dhe për shkak të mosplotësimit të asnjë nga kërkesat e tjera. Në vend të kësaj, Assadi vazhdoi sulmet ndaj Idlibit, që është nën kontrollin e rebelëve, duke bërë që mijëra refugjatë të rinj të kërkonin strehim pranë kufirit me Turqinë. Miratimi i dukshëm nga Turqia i sulmeve të grupit rival islamik Hayat Tahrir al-Sham (HTS) sugjeron se durimi i saj me Assadin mori fund, gjë që konfirmohet edhe me pjesëmarrjen në ofensivën e fundit edhe të Ushtrisë Kombëtare Siriane – të mbështetur nga Ankaraja – në veri dhe lindje të Alepos. Assadi gjithmonë e ka konsideruar kompromisin si një shenjë dobësie, theksoi analisti sirian, Malik al-Abdeh. Megjithatë, situata gjeopolitike ndryshoi shpejt kur grupet e rebelëve në veriperëndim të Sirisë nisën një ofensivë të befasishme në fund të nëntorit. Forcat qeveritare u mposhtën me shpejtësi, ndërsa aleatët e Assadit, të zënë me konflikte të tjera – luftën e Rusisë në Ukrainë dhe luftërat njëvjeçare midis Izraelit dhe grupeve terroriste, që mbështeten nga Irani, Hezbollah dhe Hamas– nuk ishin të gatshëm të ndërhynin si më parë. Megjithëse aviacioni rus u përpoq të ndihmonte ushtrinë siriane me sulme ajrore kundër rebelëve, dhe Irani njoftoi dërgimin e njësive të milicisë shiite nga Iraku, ndihma e ofruar ishte e pamjaftueshme. Gjatë pesë vjetëve të fundit, sirianët janë bërë më të varfër dhe regjimi ka bërë shumë pak për të përmirësuar kushtet e tyre të jetesës, tha eksperti ekonomik sirian, Jihad Yazigi. Me taksa në rritje, shpronësim të tokës dhe një ekonomi që po shkatërrohet, “këtu kemi edhe korrupsionin e regjimit, i cili është i integruar në çdo segment të shtetit”. Yazigi shtoi se neglizhimi i vuajtjeve të sirianëve dhe lakmia nga familja e Assadit kanë kontribuar në përhapjen e pakënaqësisë përtej territoreve të kontrolluara nga kundërshtarët e tij, duke u përhapur në të gjithë shoqërinë siriane, përfshirë edhe në zonat ku jetojnë besnikët e tij nga minoriteti fetar alavit, të cilit i përket edhe Assadi. Assadi mori pushtetin më 2000 dhe ngritja e tij në pushtet ishte çështje fati. Babai i tij kishte përgatitur djalin e tij më të madh, Basilin, si trashëgimtar, por në vitin 1994 Basili vdiq në një aksident automobilistik në Damask. Bashar al-Assad u rikthye në Siri, duke lënë punën si oftamolog në Londër. Pas rikthimit, ai kreu trajnim ushtarak dhe u gradua në gradën e kolonelit për të forcuar pozicionin e tij në mënyrë që një ditë të ishte në gjendje të qeveriste. Kur Hafez Assad vdiq në vitin 2000, Parlamenti shpejt uli moshën minimale për president, nga 40 në 34 vjeç. Ngritja e Bashari al-Assadit në pushtet u konfirmua në një referendum kombëtar, ku ai ishte i vetmi kandidat. Hafez Assad qeverisi vendin për gati 30 vjet, duke praktikuar një ekonomi të centralizuar, të stilit sovjetik. Në të njëjtën kohë, ai qeverisi me grusht të hekurt, aq sa sirianët kishin frikë të bënin shaka për politikën, edhe në biseda me miqtë. Në vitin 1982, në qytetin Hama – që rebelët e morën javën e kaluar – ushtria e Hafez al-Assadit vrau mijëra kundërshtarë, duke i dhënë fund një kryengritjeje të udhëhequr nga Vëllazëria Myslimane. Hafez Assad ndoqi një ideologji sekulare, në përpjekje për të zhdukur dallimet sektare dhe fetare, duke promovuar nacionalizmin arab dhe duke krijuar një imazh të rezistencës së ashpër kundër Izraelit. Ai krijoi një aleancë me udhëheqësit klerikalë shiitë të Iranit, vulosi dominimin sirian mbi Libanin dhe themeloi një rrjet grupesh militante palestineze dhe libaneze. Bashar al-Assad fillimisht dukej krejtësisht ndryshe nga babai i tij, i cili ishte një udhëheqës i fuqishëm dhe i pamëshirshëm. Trupgjatë dhe i dobët, ai kishte një sjellje të një njeriu të qetë dhe të tërhequr. Pozita e tij e vetme zyrtare, përpara se të bëhej president, ishte si kreu i Shoqatës Siriane të Kompjuterëve. Gruaja e tij, Asma al-Akhras, me të cilën u martua disa muaj pasi mori detyrën, një ish-bankiere me origjinë siriane që ishte rritur në Londër, ndihmoi në përmirësimin e këtij imazhi, shkruan CNN. Çifti i ri, i cili ka tre fëmijë, dukej se i shmangej kurtheve të pushtetit. Ata jetonin në një apartament në lagjen luksoze Abu Rumane në Damask, ndryshe nga vilat madhështore të liderëve të tjerë arabë. Në vitet e para të marrjes së pushtetit, Assadi liroi të burgosurit politikë dhe lejoi një diskurs më të hapur në shoqëri. Në periudhën e njohur si “Pranvera e Damaskut,” nga viti 2000 deri në 2001, u shfaqën sallone për intelektualët, ku sirianët mund të diskutonin për artin, kulturën dhe politikën – diçka e paimagjinueshme gjatë sundimit të babait të Bashar al-Assadit. Megjithatë, pas vitit 2001, kur 1.000 intelektualë nënshkruan një peticion publik duke bërë thirrje për demokraci shumëpartiake dhe liri më të mëdha, dhe të tjerë tentuan të formonin një parti politike, sallonet u mbyllën nga policia sekrete, e cila arrestoi dhjetëra aktivistë. Në vend që të hapte vendin politikisht, Assadi u kthye drejt reformave ekonomike. Gradualisht, ai hoqi kufizimet ekonomike, lejoi funksionimin e bankave të huaja, hapi dyert për importet dhe fuqizoi sektorin privat. Damasku dhe qytete të tjera, që prej kohësh ishin zhytur në një gjendje të zymtë, përjetuan një bum të ndërtimit të qendrave tregtare, restoranteve të reja dhe mallrave të konsumit. Turizmi lulëzoi. Jashtë vendit, ai ndoqi politikën e vendosur nga babai i tij, duke mbajtur aleancën me Iranin dhe duke këmbëngulur për kthimin e plotë të Lartësive të Golanit, të aneksuar nga Izraeli, edhe pse në praktikë Assadi kurrë nuk u përfshi ushtarakisht në një konflikt me Izraelin. Në vitin 2005, ai pësoi një goditje të rëndë me humbjen e kontrollit shumëvjeçar të Sirisë mbi Libanin fqinj, pas vrasjes së ish-kryeministrit Rafik Hariri. Pasi shumë libanezë akuzuan Damaskun se qëndronte pas vrasjes, Siria u detyrua të tërhiqte trupat nga Libani, ku erdhi në pushtet një qeveri proamerikane. Në të njëjtën kohë, bota arabe u nda në dy blloqe: njëri i udhëhequr nga shtete sunite dhe aleatët e SHBA-së, sikurse janë Arabia Saudite dhe Egjipti. Tjetri udhëhiqej nga Irani shiit, pastaj Siria – me pakicën shiite alavite – dhe grupime të tjera shiite në gjithë rajonin, ku Hezbollah libanez ishte më i fuqishmi, por gjithashtu edhe Hamasi grup palestinez sunit. Gjithë kohën, Assadi u mbështet kryesisht te baza e njëjtë e pushtetit brenda vendit, njësoj sikurse babai i tij: sekti i tij alavit, një degë e islamit shiit, të cilit i përkasin një përqindje e vogël e popullsisë së Sirisë. Shumë pozicione në qeverinë e tij iu dhanë brezave më të rinj të të njëjtave familje që kishin punuar për babanë e tij. Ai po ashtu mori në qeveri anëtarë të një klase të re të mesme, të krijuar nga reformat e tij, përfshirë nga familjet e spikatura tregtare sunite. Assadi gjithashtu u mbështet te familja e tij. Vëllai i tij më i vogël, Maheri, udhëhoqi Gardën elitare Presidenciale që shtypte kryengritjet. Motra e tyre, Bushra, ishte një zë i fuqishëm në rrethin e tij të ngushtë, së bashku me burrin e saj, zëvendësministrin e Mbrojtjes Asef Shaukat, deri kur ai vdiq në një sulm në vitin 2012. Kushëriri i Bashar al-Assadit, Rami Makhlouf, u bë biznesmeni më i madh në vend, duke drejtuar një perandori financiare, derisa ata të dy prishën raportet, duke bërë që Makhlouf të nxirrej nga skena e të lihej në harresë. Assadi gjithashtu i dha më shumë role të rëndësishme gruas së tij, para se ajo të njoftonte në maj se ishte duke u trajtuar për leukemi dhe u tërhoq nga detyrat shtetërore. Kur në vitin 2011 shpërthyen protestat në Tunizi dhe Egjipt, që rrëzuan udhëheqësit atje, Assadi e përjashtoi mundësinë që e njëjta gjë do të ndodhte në vendin e tij, duke insistuar se regjimi i tij ishte më në harmoni me popullin e tij. Pas arritjes së valës së Pranverës Arabe në Siri, forcat e tij të sigurisë u përleshën brutalisht me kundërshtarët, ndërsa Assadi mohoi se po përballej me një kryengritje popullore. Në vend të kësaj, ai fajësoi “terroristët e mbështetur nga vendet e huaja” që përpiqeshin të destabilizonin regjimin e tij. Retorika e tij u mirëprit nga shumë grupe pakicash në Siri – duke përfshirë të krishterët, druzët dhe shiitët – si dhe disa sunitë, që kishin frikë më shumë nga mundësia e sundimit të ekstremistëve sunitë sesa nga qeverisja autoritare e Assadit. Ndërsa kryengritja u shndërrua në luftë civile, miliona sirianë u larguan drejt Jordanisë, Turqisë, Irakut dhe Libanit si dhe drejt Evropës. Në maj të vitit 2011, presidenti i atëhershëm amerikan, Barack Obama, deklaroi se regjimi i Assadit “kishte zgjedhur rrugën e vrasjeve dhe arrestimeve masive të qytetarëve të tij” dhe e ftoi atë të udhëhiqte një tranzicion demokratik “ose të largohej nga pushteti”. Por, regjimi i sanksionuar nga Perëndimi dhe i izoluar ndërkombëtarisht, deri më tani qëndroi në pushtet falë mbështetjes së aleatëve të fuqishëm si Rusia dhe Irani dhe falë një fushate të pamëshirshme kundër opozitës. Forcat e Assadit janë akuzuar për shkelje të rënda të të drejtave të njeriut dhe sulme brutale ndaj civilëve gjatë luftës 13-vjeçare civile, përfshirë për përdorimin e armëve kimike kundër popullit të tyre. Assadi ishte rizgjedhur me shumicë absolute çdo shtatë vjet, herën e fundit në vitin 2021, në zgjedhjet që SHBA-ja, Mbretëria e Bashkuar, Franca, Gjermania dhe Italia i kanë quajtur si “zgjedhje të rreme.” Assadi kishte paralajmëruar kombet perëndimore që të mos mbështesin grupet rebele që luftonin kundër forcave të tij, duke thënë se militantët një ditë do të sulmojnë SHBA-në dhe të tjerët. Më vonë, në vitin 2015, ai deklaroi se Siria nuk do të bashkohej me koalicionin e udhëhequr nga SHBA-ja, që synonte shkatërrimin e grupit terrorist, Shteti Islamik, grup që kishte nën kontroll një pjesë të Sirisë të shkatërruar nga lufta. Atë vit, regjimi i tij ishte në prag të rënies, por ai mbijetoi dhe forcoi pozicionin e tij falë ndërhyrjes ushtarake ruse. Konflikti është epiqendra e trashëgimisë brutale të Assadit, që ka lënë qindra mijëra të vdekur. Kombet e Bashkuara, më herët këtë vit, deklaruan se janë mbi 7 milionë persona të zhvendosur brenda vendit dhe mbi 6 milionë persona që kanë ikur nga Siria. Është ironike pasi më 26 shkurt 2011, dy ditë pas rënies së Hosni Mubarakut të Egjiptit dhe vetëm disa ditë para se vala e protestave të Pranverës Arabe të përfshinte Sirinë, Assadi kishte dërguar një email duke bërë shaka për kokëfortësinë e liderit egjiptian, që refuzonte të tërhiqej në mënyrë paqësore, kujtoi Associated Press. REL",https://kohajone.com/aktualitet/nga-oftamolog-ne-autokrat-fundi-i-sundimit-te-assadit/,World,
972,Trump bën thirrje për “armëpushim të menjëhershëm” në Ukrainë,"Presidenti i zgjedhur i Shteteve të Bashkuara, Donald Trump, bëri thirrje të dielën për një armëpushim të menjëhershëm në Ukrainë, menjëherë pas një takimi në Paris me Presidentin francez Emmanuel Macron dhe atë ukrainas, Volodymyr Zelenskyy, duke thënë se Kievi “do të donte të arrinte një marrëveshje” për t’i dhënë fund luftës vazhdon prej mbi 1000 ditësh. Në një postim në platformën e tij “Truth Social”, Trump shkruan se Moska dhe Kievi kanë humbur qindra mijëra ushtarë në një luftë që “nuk duhet të kishte filluar kurrë”. “Duhet të ketë një armëpushim të menjëhershëm dhe të fillojnë negociatat. Shumë jetë po humbin pa nevojë, shumë familje po shkatërrohen”, tha ai, ndërsa i bëri thirrje presidentit rus Vladimir Putin të veprojë për t’u dhënë fund luftimeve. Komentet e zotit Trump erdhën pas takimit të shtunën me presidentin Zelenskyy dhe homologun e tij francez, Emmanuel Macron, të cilin zoti Zelenskyy më vonë e përshkroi si “konstruktiv”. Duke folur me gazetarët më vonë po të shtunën, zoti Zelenskyy këmbënguli se çdo marrëveshje paqeje “duhet të jetë e drejtë” për ukrainasit, “në mënyrë që Rusia dhe Putini apo çdo agresor tjetër të mos kenë mundësinë të kthehen”. Në një përditësim të veçantë në mediat sociale të dielën, Zelenskyy pohoi se Kievi ka humbur 43,000 ushtarë që nga fillimi i agresionit të Moskës më 24 shkurt 2022, ndërsa 370,000 të tjerë janë plagosur. Si Rusia ashtu edhe Ukraina kanë hezituar të publikojnë shifrat zyrtare të viktimave, por zyrtarët perëndimorë kanë thënë se muajt e fundit të luftës së ashpër në Ukrainën lindore kanë sjellë humbje rekord për të dyja palët, me dhjetëra mijëra të vrarë dhe të plagosur çdo muaj. Zëri i Amerikës",https://kohajone.com/aktualitet/trump-ben-thirrje-per-armepushim-te-menjehershem-ne-ukraine/,World,
973,"Assadi u largua pas negociatave”, Rusia: Ka dhënë miratimin për transferimin paqësor të pushtetit","Ministria e Jashtme e Rusisë ka deklaruar se Presidenti i rrëzuar sirian, Bashar al-Assad, ka lënë postin dhe vendin pas negociatave me “pjesëmarrës të tjerë në konfliktin e armatosur” dhe ka dhënë udhëzime për një transferim paqësor të pushtetit. Rusia këmbëngul se nuk ishte e përfshirë në ato negociata dhe se bazat e saj ushtarake në Siri janë në gatishmëri të lartë, por nuk janë nën kërcënim. Rusia deklaron se është në kontakt me “të gjitha grupet e opozitës siriane”. Sipas BBC Rusia ka qenë një aleate kryesore e Asadit, duke i ofruar atij ndihmë ushtarake për të qëndruar në pushtet. Top Channel",https://kohajone.com/aktualitet/assadi-u-largua-pas-negociatave-rusia-ka-dhene-miratimin-per-transferimin-paqesor-te-pushtetit/,World,
974,VOA: Kryengritësit morën Damaskun duke i dhënë fund sundimit të hekurt 50 vjeçar të familjes Assad,"Qeveria e Presidentit sirian Bashar al Assad ra të dielën përballë një sulmi të rrufeshëm të kryengritësve që morën kontrollin mbi Damaskun, ku turmat dolën në rrugë për të kremtuar fundin e 50 viteve të sundimit të hekurt të familjes Assad. Televizioni shtetëror sirian transmetoi një video deklaratë të një grupi burrash duke thënë se presidenti Bashar al Assad është rrëzuar dhe të gjithë të burgosurit ishin liruar. Burri që lexoi deklaratën tha se grupi i opozitës, i njohur si “Dhoma e Operacioneve për Pushtimin e Damaskut”, u bëri thirrje të gjithë luftëtarëve kryengritës dhe qytetarëve që të ruajnë institucionet e “shtetit të lirë sirian”. Deklarata u publikua disa orë pasi shefi i një grupi vëzhgues të luftës së opozitës siriane tha se Assadi ishte larguar nga vendi duke ikur përpara kryengritësve që thanë se kishin hyrë në Damask pas një përparimi jashtëzakonisht të shpejtë në të gjithë vendin. Shumë prej banorëve të kryeqytetit po u dukej e pabesueshme shpejtësia me të cilën Assadi humbi kontrollin e tij në vend pas gati 14 viteve të luftës civile që la pas vetes qindra mijëra të vrarë dhe zhvendosi gjysmën e popullsisë së vendit prej 23 milionësh. Kryeministri sirian Mohammed Ghazi Jalali tha në një video deklaratë se qeveria është e gatshme t’i “shtrijë dorën” opozitës dhe t’ia kalojë funksionet e saj një qeverie kalimtare. Ai më vonë i tha rrjetit televiziv saudit Al-Arabiyya se nuk e di se ku janë Assadi dhe ministri i mbrojtjes. Ai tha se humbi komunikimin me Assadin të shtunën vonë. Rami Abdurrahman i Vëzhguesve Sirian për të Drejtat e Njeriut tha për agjencinë e lajmeve Associated Press se Assadi fluturoi të dielën nga Damasku. Assadi është akuzuar për krime lufte dhe krime kundër njerëzimit, duke përfshirë një sulm me armë kimike në vitin 2013 në periferi të kryeqytetit. Nuk pati asnjë koment të menjëhershëm nga Irani, i cili kishte qenë mbështetësi më i vendosur i Assadit. Ambasada iraniane në Damask u grabit pasi me sa duket ishte braktisur. Pamjet treguan xhama të thyer dhe dokumente të shpërndara në hyrje të saj. Forcat opozitare nuk kishin hyrë në Damask që nga viti 2018, kur trupat siriane rimorën zonat në periferi të kryeqytetit pas një rrethimi shumëvjeçar. Një natë më parë, forcat opozitare morën qytetin qendror të Homsit, i treti më i madhi i Sirisë, pasi forcat qeveritare e braktisën atë. Qyteti ndodhet në një kryqëzim të rëndësishëm midis Damaskut dhe provincave bregdetare të Sirisë, Latakia dhe Tartus, baza e mbështetjes së udhëheqësit sirian dhe një baze strategjike detare ruse. Rebelët kishin pushtuar tashmë qytetet Aleppo dhe Hama, si dhe pjesë të mëdha të jugut, në një ofensivë të shpejtë që filloi më 27 nëntor. Përparimet në javën e kaluar ishin më të mëdhatë në vitet e fundit nga grupet opozitare, të udhëhequra nga një grup që e ka origjinën në Al-Kaida dhe konsiderohet një organizatë terroriste nga Shtetet e Bashkuara dhe Kombet e Bashkuara. Në përpjekjet e tyre për të rrëzuar qeverinë e Assadit, kryengritësit, të udhëhequr nga grupi Hayat Tahrir al-Sham, ose HTS, kanë hasur në rezistencë të paktë nga ushtria siriane/VOA/",https://kohajone.com/aktualitet/voa-kryengritesit-moren-damaskun-duke-i-dhene-fund-sundimit-te-hekurt-50-vjecar-te-familjes-assad/,World,
975,"Papa Françesku: Në kohë luftërash dhe magjepsjesh dixhitale, t’ia besojmë shpresat Zotit","Papa u kërkoi besimtarëve ta lexojnë këtë pjesë të Ungjillit sipas Lukës, sepse do t’ju bëjë mirë e do ta shikojnë botën me sy tjetër. Pikërisht për t’i ndihmuar në këtë shqyrtim, siç bëri në meshën e mëngjesit me kardinajtë e rinj, Françesku shtroi një sërë pyetjesh: “Në kohën tonë, të trazuar nga luftërat dhe të përqendruar në përpjekjet për të pasur e për të dominuar, te cili kam shpresë? Tek forca, tek paratë, tek miqtë e pushtetshëm apo tek mëshira e pafund e Zotit? E, përballë modeleve të rreme vezulluese, që qarkullojnë në media e në internet, ku e kërkoj lumturinë? Ku është thesari i zemrës sime? Gjendet në faktin se Zoti më do pa interes, se dashuria e tij më paraprin gjithmonë dhe se është gati të më falë kur kthehem i penduar tek Ai? Apo mashtrohem duke u përpjekur të afirmoj vetveten dhe vullnetin tim me çdo kusht?” Njerëzorja e hyjnorja bashkohen në “po”-në e Marisë për Zotin, çast i bekuar, e quajti Papa, nga i cili u var fati i gjithë njerëzimit. “Si në skenën e krijimit të Adamit, pikturuar nga Mikelanxhelo në Kapelën Sikstine, ku gishti i Atit Qiellor gati prek atë të njeriut; kështu edhe këtu, njerëzorja e hyjnorja takohen, në fillim të Shëlbimit tonë, takohen me një delikatesë të mrekullueshme, në çastin e bekuar në të cilin Virgjëra Mari thotë “po””. Duke pasur parasysh hapjen e Portës Shenjte natën e Krishtlindjes e festat e fundvitit, në përfundim të katekizmit, para se t’u jepte të gjithëve takim në Sheshin e Spanjës, ku pasdite nderoi Zojën e Papërlyer në të kremten e saj, Papa i ftoi besimtarët të rrëfehen: “Po ju jap një këshillë. Sot është ditë e bukur për një rrëfim të mirë. Nëse nuk mund të shkoni sot, shkoni këtë javë, deri të dielën tjetër, hapeni zemrën dhe Zoti fal gjithçka, gjithçka, gjithçka. E kështu, në dorën e Marisë, do të jemi më të lumtur”.",https://kohajone.com/aktualitet/papa-francesku-ne-kohe-lufterash-dhe-magjepsjesh-dixhitale-tia-besojme-shpresat-zotit/,World,
976,Britania e Madhe mirëpret rënien e regjimit të Asaad-it,"Britania e Madhe mirëpret raportet se regjimi i Asaad ka rënë në Siri, tha sot zëvendëskryeministrja Angela Rayner. “Qeveria britanike kishte punuar për të evakuuar qytetarët e Britanisë së Madhe përpara se situata të arrinte pikën e krizës”, shtoi Rayner. Gjatë natës, një ofensivë rebele mori kontrollin e Damaskut, kryeqytetin sirian, dhe presidenti Bashar Assad raportohet të ketë ikur. “Situata është duke lëvizur shpejt, tha Rayner për BBC në “Sunday With Laura Kuenssberg”, mes raporteve për arratisjen e udhëheqësit sirian. “Nëse regjimi i Asaad ka rënë, atëherë unë e mirëpres këtë lajm, por ajo që duhet të shohim është një rezolutë politike në përputhje me rezolutat e OKB-së”, tha ajo. “Ne duhet të shohim civilët dhe infrastrukturën të mbrojtur, shumë njerëz kanë humbur jetën, ne kemi nevojë për stabilitet në atë rajon”, theksoi Rayner. //a.i/",https://kohajone.com/aktualitet/britania-e-madhe-mirepret-renien-e-regjimit-te-asaad-it/,World,
977,"Françesku: në botën e lodhur nga lufta, të kërkosh paqen është detyrë e domosdoshme","R.SH. / Vatikan Njëmbëdhjetë ambasadorët jorezidentë të jashtëzakonshëm dhe të plotfuqishëm pranë Selisë së Shenjtë, që vijnë nga India, Jordania, Danimarka, Luksemburgu, Ruanda, Turkmenistani, Algjeria, Bangladeshi, Zimbabveja dhe Kenia, i paraqitën sot letrat e tyre kredenciale Papës Françesku. Çast kritik për diplomacinë ndërkombëtare “Merrini përgjegjësitë tuaja të reja në një çast kritik për diplomacinë ndërkombëtare”- me këto fjalë i priti Papa në audiencë, në Sallën Klementine, njëmbëdhjetë ambasadorët, duke kujtuar, më pas, problemet e shumta që prekin familjen njerëzore dhe që kërkojnë “veprim të bashkërenditur nga ana e të gjithëve”: Mendoj posaçërisht për efektet e vazhdueshme shkatërrimtare të ndryshimeve klimatike, të cilat prekin veçanërisht vendet në zhvillim dhe anëtarët më të varfër të shoqërisë; mendoj për konfliktet e armatosura, të cilat shkaktojnë vuajtje të papërshkrueshme për shumë nga vëllezërit dhe motrat tona; e edhe për gjendjen e rëndë të migrantëve dhe refugjatëve të panumërt që ikin nga vendlindja, në kërkim të një ardhmërie më të mirë për familjet e tyre. Favorizoni dialogun dhe respektin e të drejtave të çdo njeriu e çdo populli Këto nuk janë çështje të thjeshta apo të lehta për t’u zgjidhur – shtoi Françesku – por më tepër çështje që kërkojnë “zgjidhje globale dhe afatgjata”, për të cilat “puna e durueshme e diplomacisë ka vlerë të madhe”. Ndërmjet vështirësive, humbjeve, përleshjeve të armatosura dhe pretendimeve kontradiktore për të qenë në anën e ligjit, bashkësia ndërkombëtare nuk mund të heqë dorë nga detyra e saj për të kërkuar paqen duke nxitur dialogun, pajtimin, mirëkuptimin reciprok, respektimin e dinjitetit dhe të drejtave të të gjithë njerëzve dhe popujve si dhe kërkesat e së drejtës ndërkombëtare. Selia e Shenjtë ndjek të mirën e përbashkët, jo objektivat politike dhe ushtarake Një theksim të veçantë Papa e ruajti për diplomacinë e Selisë së Shenjtë, natyra dhe misioni i së cilës – shpjegoi – është “të promovojë dialogun në shërbim të së mirës së përbashkët, pa ndjekur objektiva politike, tregtare apo ushtarake”: Përmes “neutralitetit pozitiv” – dhe nuk them “neutralitetit”, po them “neutralitetit pozitiv” – ajo synon të kontribuojë në zgjidhjen e konflikteve dhe çështjeve të tjera duke nxjerrë në pah dimensionin e tyre të brendshëm etik. Punoni me maturi, durim dhe këmbëngulje Edhe pse – shton Françesku – historia tregon se përpjekjet diplomatike “të matura, të durueshme dhe këmbëngulëse”, të frymëzuara “nga respekti reciprok, vullneti i mirë dhe bindja morale”, mund të sjellin shumë përparim në zgjidhjen e situatave “në dukje të pazgjidhshme”. Është fjala, shton, për të bërë një “minuet”, apo “një hap të vogël”, për të krijuar një harmoni”. Guximi dhe fryma krijuese Duke kujtuar vitin e ri që po vjen dhe jubileun e afërt, Papa inkurajon njëmbëdhjetë ambasadorët ta ruajnë “me guxim dhe frymë krijuese” miqësinë, bashkëpunimin dhe dialogun në shërbim të paqes: Veprimtaria juaj, shpesh e matur dhe e fshehur, do të ndihmojë në mbjelljen e farave të një ardhmërije shpresëdhënëse për botën tonë të lodhur nga lufta. Së fundi, Françesku siguron diplomatët e rinj për mbështetjen e Sekretarisë së Shtetit dhe të Dikastereve e të zyrave të tjera të Kuries Romake. Disa të dhëna për marrëdhëniet diplomatike Aktualisht janë 184 shtete që kanë marrëdhënie të plota diplomatike me Selinë e Shenjtë (të dhënat nga janari 2024). Këtyre u duhen shtuar Bashkimi Evropian (BE) dhe Urdhri Sovran Ushtarak i Maltës (SMOM). Janë 91, misionet diplomatike të akredituara në Selinë e Shenjtë me seli në Romë, duke përfshirë ato të BE-së dhe SMOM-it dhe të Komisionerit të Lartë të OKB-së për Refugjatët (UNHCR).",https://kohajone.com/aktualitet/francesku-ne-boten-e-lodhur-nga-lufta-te-kerkosh-paqen-eshte-detyre-e-domosdoshme/,World,
978,Bashar al-Assad mund të ketë vdekur pasi aeroplani i tij është rrëzuar?,"Ku gjendet Bashar al-Assad? Kjo është pyetja që tani kërkon përgjigje, edhe pse edhe ato të gruas së tij Asma dhe dy fëmijëve të tyre – mbeten të panjohura. Dhe dy oficerë të lartë të ushtrisë i thanë Reuters se ai fluturoi nga Damasku për një destinacion të panjohur më herët të dielën. Developing: A Syrian IL-76T coming from Damascus lost fast altitude near Homs and possibly crashed west of that city. There are rumors that it was Assad‘s plane. pic.twitter.com/K6IvQILlsw — (((Tendar))) (@Tendar) December 8, 2024",https://kohajone.com/aktualitet/bashar-al-assad-mund-te-kete-vdekur-pasi-aeroplani-i-tij-eshte-rrezuar/,World,
979,Seul: Arrestohet ish-ministri i Mbrojtjes lidhur me vendimin për gjendjen e luftës,"Prokurorët në Korenë e Jugut kanë arrestuar ish-ministrin e Mbrojtjes i cili supozohet se ka rekomanduar shpalljen e gjendjes së luftës, vendim që u mor më herët gjatë javës nga presidenti Yoon Suk Yeol. Vendimi për gjendjen e luftës u tërhoq më vonë nga presidenti. Por, ish-ministri i Mbrojtjes, Kim Yong Hyun, është figura e parë e lartë që është arrestuar për këtë rast. Ky zhvillim vjen një ditë pas Yoon shmangu një mocion për shkarkimin e tij, të iniciuar në Parlament nga opozita, pasi ligjvënësit e partisë në pushtet bojkotuan votimin. Për kalimin e mocionit për pezullimin e detyrave të presidentit kërkohen dy të tretat e shumicës në Parlament. Partia kryesore opozitare, Partia Demokratike tha se do të përgatisë një mocion të ri për shkarkimin e presidentit. Ish-ministri i Mbrojtjes, Kim Yong Hyun, më 8 dhjetor u dërgua në një qendër të paraburgimit në Seul, pasi u hetua nga prokurorët, tha një zyrtar i zbatimit të ligjit, i cili foli në kushte anonimiteti. Zyrtari nuk dha detaje të tjera. Por, mediat në Korenë e Jugut kanë raportuar se Kim vullnetarisht u paraqit para zyrës së prokurorëve në Seul, ku iu konfiskua telefoni mobil dhe u arrestua. Sipas raportimeve, Policia kontrolloi shtëpinë dhe ish-zyrën e Kimit të dielën. Prokurori i lartë, Park Se-hyun, gjatë një deklarata televizive më 8 dhjetor tha se autoritetet kanë nisur një hetim, përmes një ekipi të posaçëm që përbëhet nga 62 anëtarë, për rastin që ka të bëjë me shpalljen e gjendjes së luftës. Park, që do të udhëheqë këtë ekip, tha se hetimet “nuk do të kursejnë asnjë të dyshuar”. Yoon pranoi dorëheqjen e Kimit më 5 dhjetor, pasi partitë opozitare dorëzuan një mocion të ndarë për shkarkimin e tij. Kim ishte figurë qendrore në zbatimin e gjendjes së luftës të shpallur nga Yoon dhe ai udhëhoqi forcat speciale për të rrethuar ndërtesën e Asamblesë Kombëtare, teksa helikopterët ushtarakë patrulluan mbi ndërtesë. Ushtria u tërhoq pasi Parlamenti në mënyrë unanime votoi për rrëzimin e dekretit të Yoonit, duke e detyruar presidentin që ta tërheqë vendimin të mërkurën. Në mocionin për shkarkimin e Kimit, të iniciuar nga Partia Demokratike dhe partitë e tjera opozitare, ai akuzohej se i kishte propozuar presidentit që të shpallte gjendje të luftës. Zëvendësministri i Mbrojtjes, Kim Seon Ho, i tha Parlamentit se Kim Yong Hyun urdhëroi dislokimin e trupave në Asamblenë Kombëtare. Përmes një deklarate të lëshuar më herët gjatë javës, Kim tha se “të gjithë trupat kryen detyrat e tyre në bazë të vendimit për gjendje të luftës dhe vepruan sipas instruksioneve të mia dhe e gjithë përgjegjësia bie mbi mua”. Prokurori i Përgjithshëm, Shim Woo, u tha gazetarëve të enjten se prokuroria planifikon të hetojë akuzat për rebelim ndaj Yoonit. Përderisa presidenti ka një lloj imuniteti nga ndjekja penale për aq kohë sa është në detyrë, imuniteti nuk e mbron atë në rast të akuzave për rebelim apo tradhti. Ministria e Mbrojtjes e Koresë së Jugut ka pezulluar nga detyrua tre komandantë të lartë ushtarakë pas supozimeve për përfshirjen e tyre në zbatimin e gjendjes së luftës. Ata ishin në padinë e dorëzuar nga opozita për akuza për rebelim. Një ditë më herët, presidenti Yoon kërkoi falje për shpalljen e gjendjes së luftës, teksa protestuesit u mblodhën para Parlamentit, ku po mbahej seanca për mocionin, që dështoi për shkarkimin e presidentit. “Shpallja e gjendjes së luftës erdhi nga dëshpërimi im si president”, tha ai gjatë një adresimi televiziv. Kur shpalli gjendjen e luftës, Yoon pretendoi se një vendim i tillë “do të eliminojë elementet antishtetërore që po pengojnë liritë dhe lumturinë e popullit”. Forcat e sigurisë rrethuan Asamblenë Kombëtare, ndërkaq helikopterët ateruan në çatinë e ndërtesës. Pothuajse 300 ushtarë tentuan të bllokonin ndërtesën. Por, stafi i Parlamentit arriti të ndalonte hyrjen e ushtarëve në ndërtesë dhe brenda Parlamentit kishte numër të mjaftueshëm të deputetëve, të cilët votuan kundër vendimit të Yoonit. Ligjvënësit nga partia në pushtet dhe opozita thanë se ushtarët ishin urdhëruar që të arrestonin politikanët kryesorë, ndërkaq njësive speciale të policisë thuhet se u ishte dhënë urdhri që të largonin deputetët nga Parlamenti. REL",https://kohajone.com/aktualitet/seul-arrestohet-ish-ministri-i-mbrojtjes-lidhur-me-vendimin-per-gjendjen-e-luftes/,World,
980,Kreu i opozitës izraelite kërkon marrëveshje rajonale pas rënies së Damaskut,"Pas rënies së sundimtarit sirian Bashar al-Assad, lideri i opozitës izraelite, Yair Lapid ka bërë thirrje për një aleancë të re rajonale. “Ai kërkoi që kjo duhet të përfshijë Arabinë Saudite si dhe vendet arabe që kanë nënshkruar të ashtuquajturën Marrëveshje të Abrahamit me Izraelin”, sipas një postimi të Lapid në platformën X. “Qëllimi, ishte të merreshim me paqëndrueshmërinë rajonale së bashku”, tha ai. “Irani, i përshkruar si armiku kryesor i Izraelit, është dobësuar ndjeshëm, dhe Izraeli duhet të përpiqet për një sukses gjithëpërfshirës diplomatik që – do të ndihmojë gjithashtu në Gazë dhe zonat e Judesë dhe Samarisë, Bregu Perëndimor”, shkroi Lapid. Nën ndërmjetësimin e SHBA-së, Izraeli nënshkroi një marrëveshje me Bahreinin dhe Emiratet e Bashkuara Arabe (EBA) në vitin 2020. Maroku dhe Sudani gjithashtu ishin afruar më shumë me Izraelin. Përpjekjet për afrim të mëtejshëm midis Izraelit dhe Arabisë Saudite u bllokuan pas sulmit terrorist të grupit militant palestinez Hamas më 7 tetor 2023 dhe luftën pasuese të Gazës. //a.i/ ATSH",https://kohajone.com/aktualitet/kreu-i-opozites-izraelite-kerkon-marreveshje-rajonale-pas-renies-se-damaskut/,World,
981,"Erdogan shpreson se rebelët sirianë do të vazhdojnë avancimin, por i druhet diçkaje","Presidenti turk Recep Tayyip Erdogan ka deklaruar se shpreson që rebelët sirianë do të vazhdojnë avancimin e tyre kundër forcave të presidentit Bashar al-Assad në Siri, por shprehu shqetësim për ato që ai iu referua si organizata terroriste. Erdogan tha se po ndiqte nga afër situatën në kryeqytetin sirian. Por ai sugjeroi se kishte ndjenja të përziera, duke pasur parasysh disa nga forcat e përfshira. “Objektivi është Damasku”, tha Erdogan. “Unë do të thoja se shpresojmë që ky avancim të vazhdojë pa asnjë problem”, shtoi ai, shkruan Reuters. “Megjithatë, ndërsa kjo rezistencë atje me organizatat terroriste po vazhdon, ne i kishim bërë thirrje Assadit”, vazhdoi presidenti turk duke iu referuar qasjeve të tij ndaj Assadit në fillim të këtij viti për të përmbushur dhe normalizuar lidhjet pas më shumë se një dekade armiqësie. “Këto përparime problematike që vazhdojnë në tërësi në rajon nuk janë në atë mënyrë që ne dëshirojmë, zemra jonë nuk i do këto. Fatkeqësisht, rajoni është në një bllokim”, tha Erdogan pa dhënë detaje. Bëhet e ditur se komentet e tij nënvizuan strukturën komplekse të forcave rebele që luftojnë kundër Asadit dhe besnikërinë e përzier midis aktorëve në terren, përfshirë Turqinë. Ankaraja ka mbështetur për vite me radhë forcat e opozitës siriane që synojnë të rrëzojnë Asadin e mbështetur nga Irani dhe Rusia, por gjithashtu i sheh disa lojtarë rajonalë si terroristë, duke përfshirë Hayat Tahrir al-Sham (HTS), ish degën islamike të Al-Kaedas që është pjesë e forcë rebele. Ndryshe, Turqia ka thënë se nuk ka pasur asnjë përfshirje në operacion dhe se nuk ka ofruar mbështetje për rebelët. Ajo ka deklaruar vazhdimisht se Assad duhet të angazhohet në bisedime me popullin sirian për një zgjidhje politike dhe se Ankaraja nuk dëshiron të shohë një valë të re emigrantësh që ikin nga dhuna. /Telegrafi/",https://kohajone.com/aktualitet/erdogan-shpreson-se-rebelet-siriane-do-te-vazhdojne-avancimin-por-i-druhet-dickaje/,World,
982,"“Europa e Lirë”: Rebelët sirianë thonë se kanë marrë Damaskun, s’dihet vendndodhja e Presidentit Assad","-Botuar në radion “Europa e Lirë”- Rebelët sirianë pretenduan herët në mëngjesin e 8 dhjetorit se kanë marrë nën kontroll kryeqytetin, Damaskun, pas një ofensive të shpejtë të ditëve të fundit që përparoi shpejt nëpër vend. Damasku është “tani i lirë nga Assadi,” thanë rebelët në një deklaratë në rrjetet sociale. Vendndodhja e presidentit Bashar al-Assad nuk dihet, megjithëse Vëzhguesi sirian për të Drejtat e Njeriut, me qendër në Britani, tha se Assadi ishte larguar me një aeroplan nga Damasku dhe kishte lënë vendin herët në mëngjesin e 8 dhjetorit. Nuk u tha se ku kishte udhëtuar Assadi. Ky raportim nuk mund të konfirmohej, por kryeministri sirian Mohammad Ghazi al-Jalali tha në një video se qeveria është “e gatshme të bashkëpunojë me çdo udhëheqje të zgjedhur nga populli”. “Ne besojmë se Siria është për të gjithë sirianët dhe se është vendi i të gjithë bijve të saj, dhe se ky vend mund të jetë një shtet normal që ndërton marrëdhënie të mira me fqinjët dhe botën pa u përfshirë në ndonjë aleancë apo bllok rajonal”, tha al-Jalali, duke shtuar se ai ishte ende në shtëpi në Damask dhe nuk kishte ikur. Departamenti amerikan i Shtetit i tha Radios Evropa e Lirë vonë më 7 dhjetor se Uashingtoni po monitoronte nga afër situatën në terren në Siri. Një zëdhënës tha se Shtetet e Bashkuara dhe partnerët e aleatët e saj bënë thirrje që civilët, përfshirë anëtarët e grupeve minoritare, të mbrohen. Zëdhënësi tha se ishte koha për të negociuar një fund të konfliktit sirian në përputhje me parimet e përcaktuara në Rezolutën 2254 të Këshillit të Sigurimit të OKB-së. Ai shtoi se refuzimi i regjimit të Assadit për të marrë pjesë në këtë proces ka çuar drejtpërdrejt në situatën aktuale. Ndërkohë, presidenti i zgjedhur i SHBA-së, Donald Trump, tha se Shtetet e Bashkuara “nuk duhet të kenë asnjë lidhje” me luftën në Siri, ku një kontingjent i vogël i forcave amerikane vazhdon të jetë i dislokuar në disa zona.",https://kohajone.com/aktualitet/europa-e-lire-rebelet-siriane-thone-se-kane-marre-damaskun-sdihet-vendndodhja-e-assadit/,World,
983,"Pas 5 vitesh, rihapet zyrtarisht katedralja “Notre-Dame” në Paris","Katedralja ikonë “Notre Dame” e Francës ka rihapur zyrtarisht dyert e saj për herë të parë që kur një zjarr shkatërrues pothuajse shkatërroi monumentin 861-vjeçar në vitin 2019. Restaurimi pesë-vjeçar shihet gjerësisht si një nxitje për presidentin francez Emmanuel Macron, i cili mbështeti afat kohor ambicioz. Me tre trokitje të zhurmshme në dyert e saj nga Kryepeshkopi i Parisit Laurent Ulrich, duke tundur një staf të gdhendur nga trarët e djegur nga zjarri, katedralja u kthye në jetë. Për herë të parë që nga zjarri shkatërrues i vitit 2019, kryevepra imponuese gotike është rihapur për adhurim.",https://kohajone.com/bota/pas-5-vitesh-rihapet-zyrtarisht-katedralja-notre-dame-ne-paris/,World,
984,"Trump reagon për konfliktin në Siri: SHBA të mos përfshihet, nuk është lufta jonë!","Ndërsa rebelët sirianë po i afrohen Damaskut nga veriu dhe jugu, pasi kanë hyrë edhe në qytetin kyç të Homsit, presidenti  zgjedhur amerikan Donald Trump bën reagimin e parë. Përmes një reagimi në rrjet, Trump thotë se Shtetet e Bashkuara nuk duhet “të përfshihen” në situatën e krijuar në Siri. “Shtetet e Bashkuara nuk duhet të bëjnë asgjë. Kjo nuk është lufta jona. Mos u përfshini”. Arsyeja pse Trump ngriti çështjen e një roli në Siri, mund të jetë një mesazh për Presidentin Joe Biden që të shmangë çdo përfshirje përpara se t’i dorëzojë pushtetin më 20 janar. Presidenca siriane mohon sakaq raportimet se presidenti Bashar al-Assad është larguar nga Damasku. Nga ana tjetër ministri i Brendshëm thotë se askush nuk mund ta kalojë “kordonon e fortë ushtarak” në Damask.",https://kohajone.com/bota/trump-reagon-per-konfliktin-ne-siri-shba-te-mos-perfshihet-nuk-eshte-lufta-jone/,World,
985,"Ceremonia e rihapjes së Katedrales së Notre-Dame, të pranishëm edhe Trump e Elon Musk","Pas pesë vitesh punë, Katedralja Notre-Dame më në fund do të rihapë dyert këtë të shtunë, gjatë një ceremonie të kryesuar nga Emmanuel Macron dhe Kryepeshkopi i Parisit, ku do të jenë të pranishëm 1500 të ftuar nga e gjithë bota. Miliarderi amerikan Elon Musk, i afërt me Donald Trump, ka mbërritur të shtunën në orën 15:20 me orën lokale (2:20 pasdite GMT) në aeroportin Le Bourget, afër Parisit, për të marrë pjesë në rihapjen e Notre-Dame. Në këtë fazë nuk janë dhënë detaje për programin e vizitës në Paris të zotit Musk, njeriu më i pasur në botë që është afruar me presidentin e zgjedhur amerikan. Të shtunën në mëngjes, zoti Trump u ul në aeroportin Orly (në jug të Parisit). Përtej rilindjes së ndërtesës, një sekuencë diplomatike intensive po zhvillohet në Paris, ku priten disa dhjetëra liderë botërorë, që me shumë gjasë do të zhvillojnë takime mes tyre.",https://kohajone.com/bota/ceremonia-e-rihapjes-se-katedrales-se-notre-dame-te-pranishem-edhe-trump-e-elon-musk/,World,
986,"Ministri i Jashtëm serb: Rikthimi i Trump, mundësi për ringjalljen e dialogut me Prishtinën","Ministri i Punëve të Jashtme të Serbisë, Marko Gjuriç, ka deklaruar se mandati i ri i presidentit amerikan Donald Trump mund të jetë një mundësi e re për të ringjallur procesin e përmirësimit të marrëdhënieve ndërmjet Beogradit dhe Prishtinës. Sipas Gjuriçit, administrata e parë e Trump solli “ide të reja” në marrëdhëniet midis Beogradit dhe Prishtinës dhe mandati i ri përfaqëson një mundësi për të ringjallur procesin e dialogut. Gjuriç beson se njëfarë progresi është arritur nga emërimi i diplomatit veteran Christopher Hill si ambasador i Shteteve të Bashkuara të Amerikës në Serbi, si dhe përpjekjet për të forcuar lidhjet ndërmjet Serbisë dhe Kroacisë. Ai vlerësoi se Trump mund të sjellë energji të re në proces, madje të vizitojë Serbinë, gjë që sipas tij do të tregonte se Uashingtoni është një partner të cilit mund t’i besohet.",https://kohajone.com/bota/ministri-i-jashtem-serb-rikthimi-i-trump-mundesi-per-ringjalljen-e-dialogut-me-prishtinen/,World,
987,Policia italiane arreston 12 “neonazistë” që do t’i bënin ‘atentat’ kryeministres Giorgia Meloni,"Policia italiane njoftonte sot se ka arrestuar 12 të dyshuar si neonazistë që komplotonin të vrisnin me atentat kryeministren e djathtë të “Fratelli d’Italia” Giorgia Meloni, dhe më pas të përmbysnin qeverinë, sipas mediave vendase. Autoritetet shtonin se një grup në rrjet i quajtur ‘Werewolf Division’ kërkonte të përmbyste qeverinë aktuale me atentate ndaj zyrtarëve të lartë që i konsideronin të korruptuar, për të vendosur regjimin e tyre nacionalist të fokusuar te raca e bardhë. Policia tha se me zbulimin e iniciativës kishte bastisur 25 shtëpi ku sipas tyre ishin zbuluar simbole naziste, flamurë fashistë dhe thika të mëdha. Policia tha se “për fat” nuk zbuloi eksplozivë apo armë zjarri në banesat e bastisura. Anëtarët e grupit kërkonin të eliminonin Meloni me plumb në kokë, teksa në bisedat mes tyre flitej për stërvitje dhe misione zbulimi për lëvizjet e politikanëve në Romë. Të dyshuarit kërkonin të qëllonin Meloni nga një hotel pranë qendrës politike të Romës, teksa i referoheshin kryeministres italiane si “robinjë e sionistëve”, fashiste dhe “tradhtare e kombit.” Në një tjetër grup në rrjetin Telegram të quajtur ‘Movimento Nuova Alba’ (Lëvizja Agimi i Ri) diskutoheshin projektet e stërvitjes së ‘luftëtarëve’ dhe takimet e tyre, sipas deklaratës së hetuesve. Sipas dokumenteve të publikuara nga rrjeti vendas La Repubblica, grupi kishte listuar anëtarët për stërvitje ushtarake, të cilët thirreshin me tyre me titullin ‘shoku.’ Ata akuzohen për shpërndarje të komenteve dhe pikëpamjeve anti-semite e anti-hebreje, mohojnë Holokaustin dhe mbanin uniforma ushtarake e libra propagande naziste. Grupi zyrtarisht ishte shpërndarë nga autoritete në 2022, por mesa duket degëzimi i tij ‘Werewolf Division’, tentonte të vijonte misionin fillestar me akte guerrile sabotazhi ndaj qeverisë.",https://kohajone.com/bota/policia-italiane-arreston-12-neonaziste-qe-do-ti-benin-atentat-kryeministres-giorgia-meloni/,World,
988,Si e përkufizon Kate me një fjalë vitin e përballjes me kancerin?,"Familja mbretërore ka mbërritur në Christmas Carol, festën e përvitshme, vetëm me ndryshimin që ky vit nuk ishte i lehtë për ta e sidomos për Kate. Princesha e Wellsit u përball me kancerin dhe kimioterapinë për disa muaj dhe qëndroi e tërhequr nga jeta publike. Tani që gjithçka ka kaluar, është rishfaqur dhe ka folur edhe njëherë për vitin e vështirë. Në fakt ajo e quan ” të paplanifikuar”. Teksa bisedon me njerëzit në festë, në një moment ajo thotë se ky ishte një vit i paplanifikuar për të, por që fatmirësisht po e lë pas.",https://kohajone.com/bota/si-e-perkufizon-kate-me-nje-fjale-vitin-e-perballjes-me-kancerin/,World,
989,"Shpërthim i fuqishëm në Hagë, shembet një kompleks apartamentesh. Raportohet për 20 viktima","Një shpërthim i fuqishëm në qytetin e Hagës, Hollandë ka shkaktuar shembjen e disa ndërtesave. Si pasojë e shpërthimit dyshohet se të paktën 20 njerëz kanë vdekur. Nga shpërthimi është shkatërruar tërësisht pjesa ballore e një ndërtese tre kateshe banimi, ndërsa duket se të paktën 3 apartamente janë rrënuar plotësisht. Ndërkaq vijojnë kërkimet nën gërmadhat e ndërtesës së shkatërruar, pasi nuk dihet nëse ka persona të tjerë të mbijetuar apo viktima.",https://kohajone.com/aktualitet/shperthim-i-fuqishem-ne-hage-shembet-nje-kompleks-apartamentesh-raportohet-per-20-viktima/,World,
990,Irani urdhëron evakuimin e personelit diplomatik dhe ushtarak nga Siria,"Irani ka urdhëruar evakuimin e personelit ushtarak përfshirë oficerë të lartë të Gardës Revolucionare dhe personelit diplomatik nga Siria. Lajmi u bë i ditur nga presigjozja New York Times, ku thekson se personeli së bashku me familjet e tyre po transferohen në Liban dhe Irak me rrugë tokësore ose aeroplan. Ndërkohë edhe Departamenti Amerikan i Shtetit u ka kërkuar qytetarëve amerikanë në Siri që të largohen menjëherë nga vendi “për sa kohë që ka fluturime komerciale që nisen nga Damasku ”. Alarmi është nisur për shkak se situata është bërë e “paparashikueshme” pas përkeqësimit të konfliktit. “Qytetarët që vendosin të qëndrojnë, duhet të gjejnë zona të sigurta për t’u strehuar”, shtoi Departamenti Amerikan i Shtetit. Forcat rebele edhe gjatë orëve të mbrëmjes kanë marrë nën kontroll zona dhe qytete të tjera kyçe të vendit, ndërsa aeroporti ndërkombëtar i Aleppos është mbyllur. Konflikti në Siri ka përfshirë forcat rebele që kundërshtojnë pushtetin e Bashar al Assad. Ata morën më forcën e armëve Aleppon qytetin më të madh në vend dhe pushtuan pallatin presidencial të Assad të dielën e 1 dhjetorit.",https://kohajone.com/bota/irani-urdheron-evakuimin-e-personelit-diplomatik-dhe-ushtarak-nga-siria/,World,
991,Gjykata e apelit lë në fuqi ligjin për shitjen ose ndalimin e platformës TiKTok në SHBA,"Një gjykatë federale e apelit të premten konfirmoi ligjin që mund të çojë në ndalimin e aplikacionit TikTok brenda pak muajsh. Vendimi i dha një goditje të madhe platformës së njohur sociale ndërkohë që lufton për mbijetesë në Shtetet e Bashkuara. Gjykata amerikane e Apelit e Uashingtonit mori vendim se ligji, i cili kërkon nga platforma TikTok të ndërpresë lidhje me kompaninë ByteDance, me seli në Kinë, pronë e së cilës është, apo t’i ndalohet qasja në Shtetet e Bashkuara nga mesi i muajit janar, është në përputhje me Kushtetutën, duke hedhur poshtë argumentin e platformës TikTok se ligji është në kundërshtim me Amendamentin e Parë dhe se pa të drejtë kishte vënë në shënjestër këtë platformë. “Amendamenti i Parë ekziston për ta mbrojtur të drejtën e fjalës së lirë në Shtetet e Bashkuara”, tha gjykata në opinionin e saj. “Në këtë rast, Qeveria veproi për ta mbrojtur këtë të drejtë nga një shtet i huaj armiqësor dhe për t’ia kufizuar armikut mundësinë për të mbledhur të dhënat e banorëve në Shtetet e Bashkuara”. Platforma TikTok dhe kompania ByteDance – njëra nga palët në rastin gjyqësor – pritet ta apelojnë rastin në Gjykatën e Lartë. Ndërkohë, Presidenti i zgjedhur Donald Trump, i cili u përpoq ta ndalojë TikTok-un gjatë mandatit të tij të parë dhe Departamenti i Drejtësisë gjatë mandatit të së cilit do të zbatonte këtë ligji, tha gjatë fushatës presidenciale se ai tani është kundër ndalimit të TikToku-ut dhe se do të punonte për “ta shpëtuar” platformën sociale. Ligji, i cili u nënshkrua nga Presidenti Joe Biden në prill, ishte hapi i fundit i një sage shumëvjeçare në Uashington mbi aplikacionin me video të shkurtra, të cilin qeveria e konsideron si kërcënim për sigurinë kombëtare për shkak të lidhjeve me Kinën. Shtetet e Bashkuara thonë se janë të shqetësuara se TikTok-u mbledh të dhëna të shumta nga përdoruesit e aplikacionit, përfshirë informacion të ndjeshëm rreth preferencave të tyre, që mund të përfundojnë në duart e qeverisë kineze. Zyrtarët po ashtu paralajmërojnë se algoritmi i platformës që përcakton se çfarë shohin përdoruesit në aplikacion ka mundësi të manipulohet nga autoritetet kineze, të cilat mund ta përdorin për t’i dhënë drejtim përmbajtjes në këtë platformë në një mënyrë që është e vështirë për t’u kuptuar. Megjithatë, një pjesë e rëndësishme e informatave të qeverisë për këtë rast janë redaktuar dhe janë fshehur nga sytë e publikut, si dhe nga dy kompanitë. TikTok-u, që paditi qeverinë rreth këtij ligji në maj, ka mohuar se po përdoret prej kohësh nga Pekini për të përgjuar apo manipuluar amerikanët. Avokatët e platformës kanë theksuar se Shtetet e Bashkuara nuk kanë dhënë prova që tregojnë se kompania i ka dorëzuar të dhënat e përdoruesve qeverisë kineze, apo që ka manipuluar përmbajtjen për t’iu përshtatur Pekinit në Shtetet e Bashkuara. Ata po ashtu kanë argumentuar se ligji parashtron rreziqet që mund të ndodhin në të ardhmen, të cilat Departamenti i Drejtësisë i ka theksuar, duke iu referuar pjesërisht një veprimi të paspecifikuar, për të cilin pretendon se dy kompanitë e kanë bërë në të kaluarën me kërkesën e qeverisë kineze. Vendimi i të premtes u mor pasi trupa e gjykatës së apelit dëgjoi argumentet e palëve në muajin shtator. Avokatët e dy kompanive pretendojnë se është e pamundur të shpronësohet platforma në aspektin komercial dhe teknologjik. Ata thonë se çfarëdo shitje e TikToku-ut pa algoritmin e lakmuar – elementi sekret i platformës që autoritetet kineze ka shumë mundësi ta bllokojnë nën çfarëdo plani të shpronësimit – do ta shndërronte versionin amerikan të TikTok-ut në një ishull të shkëputur nga përmbajtja tjetër globale. Megjithatë, disa investitorë, përfshirë ish Sekretarin amerikan të Thesarit, Steven Mnuchin dhe miliarderin Frank McCourt kanë shprehur interesimin për ta blerë platformën. Ata thanë në fillim të këtij viti se po krijonin një konsorcium për ta blerë degën amerikane të biznesit të TikTok-ut. Këtë javë, një zëdhënës i Nismës ‘McCourt’s Project Liberty’, që synon mbrojtjen e privatësisë në internet, tha që persona, të cilët nuk i identifikoi, që morën pjesë në fushatën e tyre kanë bërë oferta paraprake që arrijnë një kapital me shifrën mbi 20 miliardë dollarë. Nëse gjykatat vazhdojnë ta mbajnë ligjin në fuqi, atëherë i mbetet Departamentit të Drejtësisë nën administratën e zotit Trump që ta zbatojë atë dhe të dënojë shkelësit e mundshëm me gjoba. Dënimet do t’u komunikoheshin platformave që shesin aplikacione, të cilave do t’u ndalohet ta ofrojnë TikTok-un, ndërsa kompanive të internetit do t’iu ndalohet që ta mbështesin atë",https://kohajone.com/aktualitet/gjykata-e-apelit-le-ne-fuqi-ligjin-per-shitjen-ose-ndalimin-e-platformes-tiktok-ne-shba/,World,
992,Ish-presidenti ukrainas Poroshenko: Lufta mund të ndalet brenda 24 orëve,"UASHINGTON – Ish-presidenti ukrainas Petro Poroshenko, tashmë drejtues i Partisë së Solidaritetit Evropian në opozitë, bisedoi me shërbimin ukrainas të Zërit të Amerikës gjatë një vizite në Uashington për të marrë pjesë në forumin vjetor të Unionit Ndërkombëtar të Demokracisë, një aleancë e partive politike të qendrës së djathtë. Ndërsa gjendej në kryeqytetin amerikan, zoti Poroshenko u takua me zyrtarë të administratës së Presidentit Biden dhe anëtarë të administratës së ardhshme Trump për të ndarë vlerësimin e tij për situatën me të cilën po përballet Ukraina mbi dy vite e gjysmë pasi Rusia nisi sulmin frontal, si dhe vizionin e tij se si mund t’i jepet fund konfliktit. Intervista në vazhdim është redaktuar për të qenë më e përmbledhur dhe më e qartë. Zëri i Amerikës: Si do ta përshkruanit situatën në vijën e frontit në Ukrainë? Petro Poroshenko: Çdo javë, udhëtoj në vijën e frontit për të ofruar pajisjet dhe armatimet e nevojshme. Rusia po e shton trysninë. Rusia ka armë më të sofistikuara, krahasuar edhe me gjysmë viti [më parë]. Ushtarët ukrainas janë të lodhur sepse disa kanë shërbyer për më shumë se dy vite e gjysmë, por vazhdojnë të mos i lejojnë rusët të çajnë pozicionet ukrainase. Për momentin, nuk duhet të mendojmë për operacione sulmuese, por [se si] të forcojmë fortifikimet. E vlerësoj vendimin e qeverisë së Shteteve të Bashkuara për të na dhënë mina kundër këmbësorisë. Të kesh tre, katër, pesë kilometra fushë të minuar është një përgjigje e shkëlqyer ndaj taktikës së re të Rusisë, e cila po depërton në pozicionet ukrainase me grupe të vogla prej pesë deri në 12 personash, me mbështetjen e artilerisë ruse, e cila ka një numër të pakufizuar predhash artilerie. Nëse kemi fortifikime, fusha të minuara dhe dronë zbulimi, përfshirë dronët që veprojnë natën dhe [një] numër të pakufizuar dronësh FPV për t’i shkatërruar këto grupe të vogla, [një] sistem efektiv të luftës radio-elektronike, përfshirë paisjet kundër dronëve zbulues rusë, kam besim se mund t’i mbajmë vijat e mbrojtjes. Zëri i Amerikës: Ukraina është nën trysni për të filluar negociatat. A është kjo një kohë e mirë për këtë? Petro Poroshenko: Asnjë vend tjetër në botë nuk dëshiron paqe më shumë se ukrainasit, sepse ne po paguajmë një çmim të madh. Megjithatë, negociatat duhet të fillojnë kur të dyja palët të jenë gati. Të gjithë pyesin nëse Ukraina është gati, dhe askush nuk pyet nëse Putini është gati për këto negociata. Putini nuk është gati. Ne duhet të bëjmë përpjekje të mëdha për ta përgatitur Putinin për këto negociata. Çfarë gjuhe duhet të flasim me Putinin? Gjuhën e forcës, përfshirë armë të sofistikuara dhe moderne për Ukrainën. Putini duhet të ndjejë se po paguan një çmim të lartë. Kemi nevojë për sanksione më të forta për të shkatërruar flotën në hije. Sanksionet duhet të ulin eksportet ruse nga 600 [miliardë] dollarë në 200 miliardë dollarë për të ulur aftësinë e Putinit për të financuar luftën. Zëri i Amerikës: A mendoni se administrata e re e Trump do të mbështesë vizionin tuaj? Petro Poroshenko: Unë besoj fuqishëm në udhëheqjen globale të Shteteve të Bashkuara. Kam punuar me [Presidentin Donald] Trump në vitet 2016-2019. Takimi me të ishte një nga takimet e mia të para si president i Ukrainës. Takimi ynë ishte planifikuar për pesë minuta – vetëm për të shtrënguar duart dhe për të bërë një foto – dhe zgjati dy orë e gjysmë. Si rezultat, ai i dha Ukrainës armët e para vdekjeprurëse pas tre viteve të luftës, [raketat antitank] legjendaret Javelin. Ato shpëtuan shumë jetë në rajonin e Donbasit. Edhe pa konsultime shtesë me partnerët tanë evropianë, ne ramë dakord që Shtetet e Bashkuara të vendosnin sanksione ndaj kontraktorit të kompanisë për tubacionin Nord Stream 2, gjë që ishte jetike. Në prani të Presidentit Trump, ne diskutuam me [ish-drejtorin e tij të CIA-s, Mike] Pompeo për koordinimin e përpjekjeve për të njohur kishën e pavarur të Ukrainës. Trump-i është një person i rezultateve, jo i procesit. Ai është mjaftueshëm i vendosur, për të marrë vendime të vështira. Zëri i Amerikës: Presidenti i zgjedhur Trump emëroi gjeneralin Keith Kellogg si përfaqësuesin special amerikan për Ukrainën dhe Rusinë. Çfarë mendoni për të dhe idetë e tij? Petro Poroshenko: E kam takuar disa herë kur ishte anëtar i ekipit të Nënpresidentit [Mike] Pence. E mirëpres qasjen e Presidentit Trump për të emëruar një të dërguar special presidencial për Ukrainën. Kur Presidenti Trump emëroi Kurt Volkerin [si përfaqësues special të shteteve të Bashkuara për negociatat për Ukrainën], kjo ishte jashtëzakonisht efikase. Dhe tani, niveli i profesionalizmit të gjeneralit Kellogg na jep një optimizëm të kujdesshëm. Ne mund ta ndalim luftën në 24 orë, siç premtoi Presidenti Trump, dhe pa asnjë të shtënë, apo ndonjë dollar të shpenzuar. Na duhet vetëm një nënshkrim për një traktat – Traktati i Uashingtonit [traktati i prillit 1949 që themelon Aleancën e Traktatit të Atlantikut të Veriut]. Ftesa për Ukrainën për t’u anëtarësuar në NATO do të ishte një demonstrim i fuqishëm për Putinin se ne nuk kemi frikë nga shantazhi i tij. Ne jemi mjaftueshëm të vendosur dhe duam të kemi siguri të qëndrueshme në kontinent. Unë propozoj planin tim – “Planin Poroshenko”. Brenda një viti, partnerët garantojnë se Ukraina do të marrë një anëtarësim të plotë [në NATO] nëse plotëson kritere specifike dhe plotëson disa kushte. Gjatë atij viti, ndërkohë që nuk jemi në NATO, do të marrim të njëjtat garanci sigurie si Finlanda dhe Suedia përpara anëtarësimit të tyre të plotë në NATO. Gjatë atij viti, unë sugjeroj gjithashtu që të ketë paqeruajtës me mandatin e Këshillit të Sigurimit të Kombeve të Bashkuara, për të garantuar një armëpushim. Kështu mund të ndalet lufta në 24 orë",https://kohajone.com/aktualitet/ish-presidenti-ukrainas-poroshenko-lufta-mund-te-ndalet-brenda-24-oreve/,World,
993,Ukraina dhe SHBA do të rinovojnë marrëveshjen tregtare,"Ukraina dhe Shtetet e Bashkuara janë gati të nënshkruajnë një protokoll për Marrëveshjen e Bashkëpunimit për Tregtinë dhe Investimet në fillim të janarit 2025. Kjo çështje u diskutua në një takim midis zëvendëskryeministrit të parë dhe ministres së Ekonomisë së Ukrainës, Yulia Svyrydenko dhe përfaqësueses së Tregtisë së SHBA, Katherine Tai në Uashington më 4 dhjetor, raporton Ukrinform, duke cituar portalin qeveritar. Palët diskutuan përditësimin e Marrëveshjes së Bashkëpunimit për Tregtinë dhe Investimet (TICA), e cila u miratua në vitin 2008 dhe shprehën dëshirën e tyre të përbashkët për të nënshkruar një protokoll të marrëveshjes në të ardhmen e afërt, duke përfshirë anekset për anti-korrupsionin dhe praktikat e mira rregullatore. “Ukraina është gati të nënshkruajë protokollin e kësaj marrëveshjeje në fillim të janarit 2025. Ky është një hap i rëndësishëm drejt krijimit të një mjedisi transparent biznesi dhe tërheqjes së investimeve në Ukrainë, veçanërisht në kontekstin e rindërtimit të pasluftës,” tha Svyrydenko. Lexo po ashtuTrepça largon nga puna edhe një minatorMarrëveshja parashikon thjeshtimin e procedurave tregtare midis Ukrainës dhe Shteteve të Bashkuara, veçanërisht duke reduktuar barrierat tregtare, duke përmirësuar aksesin në treg, duke nxitur zhvillimin e eksporteve dhe importeve të mallrave dhe shërbimeve dhe duke mbajtur kushte të hapura dhe të drejta për të bërë biznes. Dokumenti parashikon krijimin e përbashkët të kushteve të favorshme për investimet e huaja, sigurimin e mbrojtjes së investimeve dhe forcimin e bashkëpunimit dypalësh për investime. Ai përmban gjithashtu seksione për mbështetjen e nismave dhe projekteve të përbashkëta në sektorë të ndryshëm të ekonomisë, duke përfshirë energjinë, infrastrukturën dhe sektorin e bujqësisë. Ai gjithashtu ofron mbështetje teknike dhe këshilla për Qeverinë e Ukrainës për zbatimin e reformave ekonomike, veçanërisht në kontekstin e përmirësimit të mjedisit institucional dhe kuadrit ligjor për zhvillimin e biznesit dhe tërheqjen e investimeve. Palët diskutuan gjithashtu rishikimin e vazhdueshëm të masave antidumping kundër importeve të çelikut ukrainas në Shtetet e Bashkuara. Svyrydenko vuri në dukje se ishte e rëndësishme që prodhuesit ukrainas të çelikut të kishin akses më të madh në tregun amerikan. Puna për përditësimin e marrëveshjes filloi në nëntor 2022 gjatë takimit të njëmbëdhjetë të Këshillit të Tregtisë dhe Investimeve SHBA-Ukrainë. /Kosovapress/",https://kohajone.com/bota/ukraina-dhe-shba-do-te-rinovojne-marreveshjen-tregtare/,World,
994,"TikTok mund të ndalohet, SHBA i jep të drejtë presidentit Biden","Do të bllokohet TikTok në Amerikë? Ankesa që TikTok paraqiti në Gjykatën e Apelit për të shmangur bllokimin e aplikacionit në Shtetet e Bashkuara nuk pati sukses. Gjykatësit në thelb konfirmuan ligjin e firmosur nga presidenti amerikan Joe Biden në prill të këtij viti: platforma do të ndalohet në të gjithë vendin në janar të ardhshëm, përveç nëse TikTok shitet një kompanie amerikane. “Përpjekjet shumëvjeçare të të dy degëve politike për të hetuar rreziqet ndaj sigurisë kombëtare që paraqet platforma TikTok dhe për të shqyrtuar zgjidhjet e propozuara nga TikTok peshojnë shumë në favor të ligjit”, deklarohet nga Gjykata. Kompania e kishte bazuar ankesën e saj në faktin se detyrimi për shitje për të mbetur aktive në territorin amerikan ishte i detyruar dhe, mbi të gjitha, antikushtetues. Ajo i referohej Amendamentit të Parë të Kushtetutës Amerikane, i cili garanton lirinë e shprehjes.",https://kohajone.com/bota/tiktok-mund-te-ndalohet-shba-i-jep-te-drejte-presidentit-biden/,World,
995,Greqia do të krijojë një mur mbrojtës raketor në Egje,"Ministri grek i Mbrojtjes, Nikos Dendias me rastin e kremtimit të ditës së Marinës, ka zbuluar atë që e ka quajtur planin e Athinës për të krijuar një mur mbrojtës raketor në Egje, në kuadër të “Axhendës 2030”. Dendias foli për “një mur që do të jetë në gjendje dhe fleksibël” për shkak të ishujve të shumtë që ka Greqia. Sipas tij ishujt greke do të kthehen në njësi fuqie për të bllokuar dhe parandaluar çdo mendim apo tentativë për të rrëzuar forcën helene në Egje, të cilën e kanë konsoliduar traktatet ndërkombëtare dhe e drejta ndërkombëtare e detit. “Marina mbetet një vazhdimësi e këtyre traditave, pra e sovranitetit grek në Egje. Dhe ajo mbetet gjithashtu garantë e sovranitetit dhe të drejtave sovrane të helenizmit në det”, tha Nikos Dendias , gjatë fjalës në Shkollën e Kadetëve Detar.",https://kohajone.com/aktualitet/greqia-do-te-krijoje-nje-mur-mbrojtes-raketor-ne-egje/,World,
996,Kushtetuesja anulon zgjedhjet Presidenciale,"Gjykata Kushtetuese e Rumanisë ka marrë vendim që zgjedhjet presidenciale, balotazhi i të cilave pritej të mbahej këtë fundjavë, të shfuqizohen tërësisht dhe të mbahen zgjedhje të reja. Kushtetuesja e mori këtë vendim të premten, duke thënë se Qeveria duhet të vendosë tani për datën e zgjedhjeve të reja presidenciale. Kandidati prorus i ekstremit të djathtë, Calin Georgescu, tronditi duke e fituar rundin e parë të zgjedhjeve presidenciale. Por, kishte dëshmi se një fushatë e madhe kibernetike, e orkestruar nga Moska, në TikTok në favorit të Georgescut nuk u vërejt nga autoritetet rumune. Georgescu pritej të përballej në balotazh me kandidaten proevropiane të qendrës, Elena Lasconi, të dielën e 8 dhjetorit. Votimi kishte filluar në diasporë në balotazhin presidenciale të Rumanisë, i cili shihej si referendum për të ardhmen e vendit në NATO dhe në Bashkim Evropian, për shkak se ka pasur shumë akuza se Rusia ka ndërhyrë në zgjedhje. Dyshimet për ndërhyrjen ruse sollën mijëra rumunë nëpër rrugët e vendit për të protestuar në përkrahje të anëtarësimit të vendit në bashkësinë euroatlantike. Autoritetet rumune kishin vendosur t’i jepnin diasporës së madhe dy ditë e gjysmë për të votuar, për t’i shmangur pritjet e gjata në misionet e jashtme diplomatike të vendit. Georgescu dukej favorit për ta fituar balotazhin, por në sondazhet më të fundit Lasconi e kaloi atë, pasi Këshilli i Lartë i Mbrojtjes Kombëtare i Rumanisë (CSAT) publikoi të mërkurën dokumente të klasifikuara, duke zbuluar se vendi ishte në shënjestër të një “veprimi agresor hibrid nga Rusia”, që çoi drejt fitores befasuese të kandidatit prorus. Lasconi, ish-prezantuese televizive dhe kryetare e qytetit të vogël Kampulung, kishte një epërsi prej dy për qind ndaj Georgescut, sipas një sondazhi të publikuar të enjten nga AltasIntel. Fitorja e Georgescut në rundin e parë ngjalli frikë dhe shkaktoi protesta, posaçërisht në mesin e rumunëve të rinj, për të ardhmen demokratike të vendit. Të enjten, rreth 3.000 njerëz marshuan në Budapest duke kërkuar që Rumania të qëndrojnë në rrugën e saj proevropiane. Ata më pas u mblodhën në sheshin e kryeqytetit, ku brohoritën “Liri” dhe “Evropë”./ REL/",https://kohajone.com/bota/kushtetuesja-anulon-zgjedhjet-presidenciale/,World,
997,"Përshkallëzimi i luftës në Ukrainë, përplasje mes Lavrov dhe Blinken në takimin e OSBE","Rreziku për përshkallëzim të luftës në Ukrainë, ka shkaktuar përplasje mes ministrit të Jashtëm rus Sergey Lavrov dhe Sekretarit të Shtetit, Anthony Blinken. ata ishin të pranishëm në takimin vjetor të OSBE për sigurinë, ndërsa Lavrov akuzoi Perëndimin për ringjalljen e Luftës së Ftohtë dhe provokimin e një konflikti të drejtpërdrejtë me Rusinë. Nga ana tjetër Sekretari Blinken akuzoi Rusinë për përshkallëzimin situatës në rajon, duke vënë në dukje se ministri i jashtëm rus, folësi i katërti në takim dhe nuk qëndroi për të dëgjuar fjalimet e homologëve të tjerë. “Le të flasim për përshkallëzimin”, tha Sekretari Blinken, duke përmendur dislokimin e forcave të Koresë së Veriut në Evropë, përdorimin e një rakete balistike me rreze të mesme veprimi për të sulmuar Ukrainën, vendimin e Rusisë për të ndryshuar doktrinën e armëve bërthamore. Para se të largohej nga salla, ministri i Jashtëm i Ukrainës, Andrii Sybiha, e quajti homologun e tij rus Sergej Lavrov një “kriminel lufte”. Më pas gjatë një interviste Lavrov tha se përdorimi i një rakete hipersonike në luftën e Ukrainës synonte ta bënte Perëndimin të kuptonte se Moska ishte gati të përdorte çdo mjet për të mos patur asnjë humbje strategjike.",https://kohajone.com/bota/pershkallezimi-i-luftes-ne-ukraine-perplasje-mes-lavrov-dhe-blinken-ne-takimin-e-osbe/,World,
998,"Bisedat në “Sky ECC”, vijon operacioni në Greqi. Janë lëshuar 28 urdhër-arreste për 6 grupe","Vijon në Greqi operacioni pas lëshimit të 28 urdhër-arresteve për anëtarët e 6 grupeve kriminale që kanë vepruar mes Shqipërisë, Greqisë e Spanjës për trafikimin dhe shpërndarjen e sasive të mëdha të marijuanës dhe kokainës. Mësohet se gjatë kontrollit të banesave janë sekuestruar sasi droge dhe një shumë e madhe parash. Janë zbardhur rreth 70 raste të episodeve që lidhen me drogën por edhe raste të ngjarjeve të dhunshme, përfshirë atentate. Mes personave që janë lëshuar urdhër arreste janë personazhe të botës së krimit që kanë vepruar në Shqipëri. Në biseda ka dalë përfshira edhe një e personi të vrarë në atentat në Shqipëri. Burime bëjnë me dije se pritet në orët në vijim një komunikatë zyrtare e policisë greke. Ky është operacioni i dytë në Greqi i zhvilluar brenda një jave pas zbërdhjes së komunikimeve në aplikacionin “Sky ECC”. Në të dyja rastet janë zbuluar komunikime të personazheve shqiptarë të botës së krimit.",https://kohajone.com/aktualitet/bisedat-ne-sky-ecc-vijon-operacioni-ne-greqi-jane-leshuar-28-urdher-arreste-per-6-grupe/,World,
999,"Tërmet 7 ballë, banorët në panik nga alarmi për tsunami","Një tërmet me magnitudë 7 Rihter është regjistruar pak minuta më parë në brigjet e qytezës Humboldt në Kaliforni. Epiqendra e tërmetit ishte në perëndim të Petrolias, në oqeanin Paqësor. Lëkundjet kanë shkaktuar panik, ndërkohë që një alarm për tsunami ka shpërthyer në të gjithë zonën bregdetare. Menjëherë, banorëve iu është kërkuar që të largohen në zona më të larta, ndërkohë që disa paslëkundje të tjera janë regjistruar në zonë",https://kohajone.com/bota/termet-7-balle-banoret-ne-panik-nga-alarmi-per-tsunami/,World,
1000,"Bitcoin shënon moment historik, arrin në 100 mijë dollarë","Kriptomonedha më e madhe në botë, Bitcoin, ka shënuar një rekord historik, pasi ka arritur në 100,000 dollarë. Që nga 5 nëntori, çmimi i Bitcoin është rritur më shumë se 45%, skruan NYT. Pas zgjedheve presidenciale në SHBA dhe pas fitores së Donald Trump, avokatët e bitcoin shpresojnë që në Uashington do të ketë një pikëpamje të re pro-kriptove, e cila do t’i japë fund rregullimit të rreptë dhe zbatimit kundër argumenteve dixhitale, duke hapur njëkohësisht investimin e bitcoin për institucionet financiare tradicionale dhe duke e bërë atë më shumë fitimprurëse. Trump, dikur një kripto-skeptik, ka shprehur interes për krijimin e një “rezerve strategjike” të bitcoin-it të SHBA-së të modeluar sipas atyre për arin dhe naftën. Gjatë garës së tij të tretë presidenciale, ai u shfaq në Konferencën e Bitcoin të këtij viti në Nashville, Tennessee, për të lavdëruar komunitetin e kriptove për inovacionin e tyre, ndërsa u zotua se do ta bënte SHBA-në kryeqytetin e kriptove të botës nëse zgjidhej. Lëvizjet e çmimeve të Bitcoin, mbeten jashtëzakonisht të paqëndrueshme dhe kjo nuk ka gjasa të ndryshojë pavarësisht se kush është në detyrë, thonë ekspertët. Megjithatë, rritja e çmimeve me kalimin e kohës është e pamohueshme.",https://kohajone.com/bota/bitcoin-shenon-moment-historik-arrin-ne-100-mije-dollare/,World,
1001,"Rënia e qeverisë në Francë, kryeministri jep sot dorëheqjen! Kur e zgjedh Macron pasardhësin e tij","Kryeministri i Francës, Michel Barnier pritet të japë dorëheqjen sot, disa orë pasi qeveria e tij u rrëzua në një votë mosbesimi. Qeveria e Barnier u shemb pasi deputetët votuan me shumicë dërrmuese në mbështetje të mocionit kundër tij, vetëm tre muaj pasi ai u emërua nga Presidenti Emmanuel Macron. Kryeministri ka të ngjarë të qëndrojë si kujdestar ndërsa Macron zgjedh një pasardhës, një proces që mund të zgjasë javë të tëra. Votimi i mbrëmshëm ishte hera e parë që një qeveri franceze u votua nga parlamenti në më shumë se 60 vjet. E djathta ekstreme e Marine Le Pen dhe Fronti i Ri Popullor i krahut të majtë u bashkuan për të censuruar qeverinë e Barnier pasi ish-negociatori i Brexit-it përdori në mënyrë të diskutueshme fuqi të veçanta për të detyruar buxhetin e tij pa votë. Gjithsej 331 votuan në mbështetje të mocionit, shumë më tepër se 288 që kërkoheshin për miratimin e tij. Barnier tani është i detyruar të paraqesë dorëheqjen e qeverisë së tij, ndërsa buxheti që shkaktoi rënien e tij u tërhoq automatikisht. Macron, i cili është kthyer në Francë pas një vizite shtetërore në Arabinë Saudite, do të mbajë një fjalim televiziv para kombit të enjten në mbrëmje. Presidenti është i paprekur kushtetues nga dorëheqja e Barnier. Por shumë politikanë të opozitës janë gjithnjë e më të hapur në lidhje me dëshirën për ta detyruar atë të japë dorëheqjen dhe të thërrasë zgjedhje të parakohshme presidenciale – diçka që Macron ka këmbëngulur se është jashtë skedës.",https://kohajone.com/bota/renia-e-qeverise-ne-france-kryeministri-jep-sot-doreheqjen-kur-e-zgjedh-macron-pasardhesin-e-tij/,World,
1002,"Analiza/Cili mund të jetë plani i administratës së Trump për Ukrainën?- Jo në NATO, dhe “zona neutrale, zonat e pushtuara”!","-Botuar në “Zëri i Amerikës”- Këshilltarët e Presidentit të zgjedhur Donald Trump publikisht dhe privatisht po bëjnë të ditur propozime të ndryshme për t’i dhënë fund luftës në Ukrainë. Sipas një analize nga agjencia e lajmeve Reuters të deklaratave në fjalë, si dhe intervistave me disa individë të afërt me zotin Trump, pjesë të mëdha të territorit të Ukrainës do t’i jepeshin Rusisë për një kohë të pacaktuar. Propozimet nga tre këshilltarët kyç, përfshinë Gjeneralin në pension Keith Kellogg, i cili pritet të jetë ndihmës i Presidentit Trump dhe i dërguar i posaçëm për Ukrainën dhe Rusinë, përmbajnë disa elemenë të përbashkët, përfshirë heqjen nga axhenda të anëtarësimit të Ukrainës në NATO. Presidenti i zgjedhur Trump është zotuar vazhdimisht gjatë fushatës zgjedhore se do t’i jepte fund konfliktit afro trevjeçar, në 24 orët e para pas marrjes së detyrës më 20 janar, për të mos thënë më herët, por ende nuk ka thënë se si do ta bëjë këtë. Analistë dhe ish zyrtarë të këshillit të sigurisë kombëtare kanë ngritur pikëpyetje nëse zoti Trump mund ta përmbushë një zotim të tillë për shkak të kompleksitetit të konfliktit. Të marra së bashku, megjithatë, deklaratat e këshilltarëve të tij sugjerojnë ravijëzimet e mundshme të një plani paqeje të Presidentit Trump. Presidenti ukrainas, Volodymyr Zelenskiy, duke u përballur me mungesë forcash dhe humbje territori në rritje, ka lënë të kuptohet se mund të jetë i hapur për negociata. Edhe pse ende synon anëtarësimin në NATO, ai tha këtë javë se Ukraina mund të gjejë një zgjidhje diplomatike për të rimarrë disa nga territoret e saj të pushtuara. Por Presidenti Putin mund të mos jetë i gatshëm për t’u angazhuar me udhëheqësin e ardhshëm amerikan, thonë analistë dhe ish zyrtarë të lartë amerikanë, pasi ukrainasit janë në disavantazh të madh dhe Putini mund të marrë më shumë territore. “Putini nuk ka ngut”, thotë Eugene Rumer, ish analist i shërbimeve të zbulimit amerikan për çështjet ruse. Sipas tij, udhëheqësi rus nuk ka shfaqur gatishmëri për të hequr dorë nga kushtet e tij për arritjen e armëpushimit dhe fillimin e bisedimeve, siç janë heqja dorë nga Ukraina e anëtarësimit në NATO dhe dorëzimi i 4 rajoneve që Putini pretendon se janë pjesë e Rusisë, por që nuk kontrollohen plotësisht nga Moska, kërkesë që Kievi e ka refuzuar. Sipas zotit Rumer, ka të ngjarë që Presidenti Putin të blejë kohë, për të fituar më shumë terren dhe të presë për të parë se çfarë lëshimesh mund të ofrojë zoti Trump në tryezën e bisedimeve. Agjencia e lajmeve Reuters njoftoi në maj se Presidenti Putini ishte gati të ndalonte luftën me një armëpushim të negociuar që njihte linjat aktuale të frontit, por ishte gati ta vazhdonte luftën nëse Kievi dhe Perëndimi nuk përgjigjeshin. Rusia tashmë kontrollon të gjithë Krimenë, pasi e ka marrë atë në mënyrë të njëanshme nga Ukraina në vitin 2014 dhe që atëherë ka marrë rreth 80 për qind të rajonit të të Donbasit, cili përbëhet nga Donetsku dhe Luhansku, si dhe më shumë se 70 për qind të rajoneve të Zaporizhias dhe Khersonit, si dhe pjesë të vogla në rajonet Mykolaiv dhe Kharkiv. MË SHUMË SE SA NJË PLAN Deri javën e kaluar, zoti Trump ende nuk kishte mbledhur një grup pune për të hartuar një plan paqeje, sipas katër këshilltarëve që nuk pranuan të identifikohen. Përkundrazi, disa këshilltarë kanë hedhur ide mes tyre në forume publike dhe disa ia kanë përcjellë edhe zotit Trump, thanë burimet. Por në fund, një marrëveshje paqeje ka të ngjarë të varet nga angazhimi i drejtpërdrejtë personal mes tre ushëheqësve, Trump, Putin dhe Zelensky, thanë këshilltarët. Zëdhënësi i Kremlinit, Dmitry Peskov, tha se “nuk mund të komentohet mbi deklarata individuale, pa pasur një ide të planit në tërësi”. Zëdhënësja e zotit Trump, Karoline Leavitt vuri në dukje se Presidenti Trump ka thënë se “do të bëjë atë që është e nevojshme për të rivendosur paqen dhe për të rikthyer forcën e Shteteve të Bashkuara në skenën botërore”. Një përfaqësues i Presidentit të zgjedhur Trump nuk iu përgjigj pyetjes nëse ai ka ende në plan që të zgjidhë konfliktin që në ditën e parë të detyrës. Qeveia e Ukrainës nuk iu përgjigj një kërkese të agjencisë Reuters për koment. Një ish këshilltar i zotit Trump për çështje të sigurisë kombëtare, i përfshirë procesin e transferimit të pushtetit, tha se ka tre propozime kryesore: linja e zotit Kellogg, një tjetër nga Nënpresidenti i zgjedhur JD Vance dhe një plan që i paraqitur nga Richard Grenell, ish drejtor i Zbulimit Kombëtar. Plani i paraqitur nga Gjenerali në pension, Keith Kellogg, së bashku me ish zyrtarin e Këshillit të Sigurisë Kombëtare, Fred Fleitz, dhe që i është paraqitur zotit Trump më herët gjatë këtij viti, parashikon “ngrirje” të vijave aktuale të luftës. Zoti Kellogg dhe zoti Fleitz nuk iu përgjigjën kërkesave për koment. Agjencia Reuters ishte e para që raportoi mbi propozimin e tyre. Zoti Trump do të dërgonte të tjera armatime amerikane për Kievin vetëm nëse Ukraina pranonte bisedime paqeje. Në të njëjtën kohë, ai do të paralajmëronte Moskën se Uashingoni do të shtonte ndjeshëm ndihmën për Ukrainën, nëse Moska do të refuzonte bisedimet. Anëtarësimi i Ukrainës në NATO do të lihej pezull. Sipas këtij propozimi, Ukrainës po ashtu do t’i ofroheshin nga Shtetetet e Bashkuara garanci për sigurinë, që mund të përfshinin shtimin e furnizimit me armatime, pasi të jetë pranuar marrëveshja. Në muajin qershor, në një intervistë për stacionin britanik ‘Times Radio’, Sebastian Gorka, një nga zv/këshilltarët e pritshëm të sigurisë kombëtare, tha se Presidenti i zgjedhur Trump, i kishte thënë se do ta detyronte Putinin të hynte në bisedime duke e kërcënuar me dërgesa të pashmbullta armatimesh drejt Ukrainës, nëse Putini refuzonte. I kontaktuar me telefon zoti Gorka e quajti agjencinë Reuters “një kosh lajmesh plehra” dhe nuk pranoi të bënte komente të tjera. Zoti Vance, i cili si senator ka kundërshtuar ndihmën për Ukrainën, hodhi një ide tjetër në shtator. Ai i tha gazetarit Shawn Ryan se një marrëveshje e mundshme ka të ngjarë të përfshijë një zonë të çmilitarizuar në vijat aktuale të frontit, e cila “do të fortifikohej rëndë” për të parandaluar inkursione të tjera nga Rusia. Sipas propozimit të tij, Kievit do t’i mohohej anëtarësimi në NATO. Përfaqësues të zotit Trump thanë se ai nuk ishte i gatshëm për komente. Zoti Grenell, ish ambasador në Gjermani nën administratën Trump, ka mbrojtur idenë e krijimit të “zonave autonome” në lindje të Ukrainës, gjatë një debati organizuar nga agjencia e lajmeve “Bloomberg” në korrik, por nuk dha më shumë hollësi. Ai po ashtu sugjeroi se anëtarësimi i Ukrainës në NATO nuk ishte në interes të Amerikës. Zoti Grenell, i cili nuk iu përgjigj një kërkese për koment, nuk ka ende një post në administratën e re, edhe pse vazhdon ta këshillojë zotin Trump lidhur me çështjet europiane, i tha agjencisë Reuters, një këshilltar i lartë për politikën e jashtme të zotit Trump. Sipas tij, zoti Grenell ishte nga të paktët individë që mori pjesë në takimin e muajit shtator në Nju Jork mes zotit Trump dhe zotit Zelenskiy. KUNDËRSHTIMET E MUNDSHME Analistë dhe disa ish zyrtarë të sigurisë kombëtare, mendojnë se disa elemente të propozimeve mund të kundërshtohen nga Presidenti Zelenskiy. Plani i tij i fitores parashikon një ftesë për anëtarësim në NATO, dhe mbështetje për këtë plan nga aleatët europianë dhe disa ligjvënës të Shteteve të Bashkuara. Javën e kaluar, Ministri i Jashtëm i Ukrainës i dërgoi një letër homologëve të tij në NATO duke u bërë thirrje që ta ftonin Ukrainën për anëtarësim në takimin e së martës. Disa aleatë europianë kanë shpehur gatishmërinë për të shtuar ndihmën për Ukrainën, ndërsa Presidenti Joe Biden po vazhdon të dërgojë armatime. Kjo mund të ulë ndikimin e Presidentit Trump që ta nxisë Ukrainën drejt tavolinës së bisedimeve. Plani i zotit Kellogg, që parashikon rritje të ndihmës për Ukrainën në rast se Putini nuk ulet në tryezën e biedimeve, mund të përballet me kundërshti në Kongres, ku disa nga aleatët më të ngushtë të zotit Trump kundërshtojnë ndihmën shtesë ushtarake për Ukrainën. “Nuk besoj se ndokush ka ndonjë plan realist për t’i dhënë fund konfliktit”, tha ish oficeri i shërbimeve të zbulimit Rumer. /VOA/",https://kohajone.com/aktualitet/cili-mund-te-jete-plani-i-administrates-se-presidentit-trump-per-ukrainen-jo-ne-nato-dhe-zona-neutrale-zonat-e-pushtuara/,World,
1003,"Bie qeveria në Francë, reagon Le Pen: Mbrojtëm francezët","Marine Le Pen, e intervistuar nga Tf1 disa minuta pas njoftimit për miratimin e mocionit të mosbesimit që rrëzoi qeverinë e Michel Barnier, e justifikoi votën e saj me “zgjedhjen për të mbrojtur francezët”. Sipas sajtit të Le Figaro, liderja historike e partisë ekstreme të djathtë Rn, shtoi se “nuk kishte zgjidhje tjetër përveç kësaj”. “Michel Barnier nuk ka dëgjuar opozitën kur ka ndërtuar ligjin e tij të buxhetit”, tha ajo.",https://kohajone.com/bota/bie-qeveria-ne-france-reagon-le-pen-mbrojtem-francezet/,World,
1004,Vr@tet në qendër të Manhatan CEO i kompanisë së madhe të Sigurimeve,"Brian Thompson, CEO i UnitedHealthcare, një prej kompanive më të mëdha të sigurimeve shëndetësore në SHBA, u qëllua me armë në gjoks në qendër të Manhatanit. Fjala është për një atentat dhe ai u qëllua pak pas orës 6:45 të mëngjesit me kohën lokale, sipas raportit të policisë, në 6th Avenue dhe konkretisht në hotelin New York Hilton Midtown. Më pas ai u dërgua në spitalin Mount Sinai West në gjendje kritike, por fatkeqësisht nuk mundi të mbijetonte. Oficerët janë ende në kërkim të sulmuesit, i cili u largua në lindje në këmbë përgjatë 6th Avenue. Ai kishte veshur një xhaketë ngjyrë kremi, një maskë të zezë për fytyrën dhe një çantë shpine gri. Policia beson se Thompson ishte objektivi i sulmit, i cili ndodhi gjatë konferencës vjetore të investitorëve të sigurimeve në Nju Jork.",https://kohajone.com/bota/vrtet-ne-qender-te-manhatan-ceo-i-kompanise-se-madhe-te-sigurimeve/,World,
1005,"SHBA jep 10 mln dollarë për ”kokën” e tij, lideri i rebelëve del në Aleppo","Udhëheqësi i grupit rebel xhihadist sirian Hayat Tahrir al-Sham (HTS) është shfaqur në publik, kjo që nga fillimi i kryengritjes kundër regjimit sirian një javë më parë, sipas videove që kanë qarkulluar në mediat sociale orët e fundit. Për Ahmed Hussein al-Sara pati raporte të pakonfirmuara në mediat arabe pretendonin se u vra të dielën në një sulm ajror rus shfaqet gjallë në mediat sociale arabe dhe kanalet e lajmeve, duke përfshirë Al Jazeera. Videot tregojnë al-Julani, për “kokën” e të cilit SHBA ka vendosur 10 milionë dollarë dëmshpërblim, duke ecur në mes të turmës që brohoret në Aleppon e sapo pushtuar prej tyre. Sipas mediave arabe, al-Julani ka lindur në vitin 1981 në Deir ez-Zor, Siri dhe është rritur në rajonin e Idlib. Fillimisht ai studioi mjekësi, por e la dhe iu bashkua Al Kaedës në Irak në vitin 2003 pasi i pushtoi presidenti Bush. Më pas ai u bë i afërt me famëkeqin Abu Musab al-Zarqawi, liderin e organizatës terroriste. Pas vrasjes së këtij të fundit në vitin 2006, al-Julani u zhvendos në Liban, por më vonë u kthye në Irak, ku u kap nga forcat amerikane dhe u lirua në vitin 2008. Pas lirimit të tij, al-Julani vazhdoi aktivitetet e tij me Shtetin Islamik të Irakut Ebu Bekr al-Bagdadi. Në gusht të vitit 2011, mes protestave kundër Asadit, al-Julani u dërgua nga al-Kaeda në Siri për të krijuar një degë të organizatës. Në vitin 2012, ai themeloi Jabhat al-Nusra, duke u bërë thirrje sirianëve të dalin kundër regjimit të Asadit. Megjithatë, ai më vonë hodhi poshtë përpjekjen e al-Baghdadit për të bashkuar Shtetin Islamik të Irakut me Jabhat al-Nusra, në vend të kësaj duke u zotuar për besnikëri të vetme ndaj Ayman Al-Zawahirit, kreut të atëhershëm të al-Kaedës, i cili u vra në një sulm të SHBA-së në fund të korrikut. 2022. Me kalimin e kohës, Jabhat al-Nusra u shfaq si një nga fraksionet e armatosura më të fuqishme në Siri. Grupi mori kontrollin e Idlibit në veriperëndim të Sirisë, duke vendosur rregulla të rrepta mbi popullsinë lokale. Kritikët akuzojnë al-Julani për ndërtimin e një perandorie ekonomike në kurriz të civilëve, përfitimin e të ardhurave nga kalimet kufitare, kontrollin e kompanive të naftës dhe dominimin e bujqësisë dhe tregtisë.",https://kohajone.com/bota/shba-jep-10-mln-dollare-per-koken-e-tij-lideri-i-rebeleve-del-ne-aleppo/,World,
1006,VIDEO/ Papa Françesku bëhet me makinë elektrike,"Vatikani ka zbuluar makinën e re që do të përdoret për të transportuar Papa Françeskun, një Mercedes-Benz elektrik me kabinë të hapur. Makinën e re elektrike, e cila ka sedilje më të ngritur nga e cila mund të shohë më mirë, Papa Françesku do ta përdorë kur të përshëndesë pelegrinët në Sheshin e Shën Pjetrit. Makina është një version i modifikuar elektrik i “G-Class” luksoz të përmasave të mesme të prodhuesit gjerman të automjeteve. Ajo do të ketë një sedilje më të ngritur për Papën, në mënyrë që turmat ta shohin më lehtë.",https://kohajone.com/bota/video-papa-francesku-behet-me-makine-elektrike/,World,
1007,"Hetimi i Kongresit amerikan mbi Covid-19: Jo virus natyral, e konfirmojnë standardet e shkencës","Covid-19 ka të ngjarë ta ketë origjinën nga një laborator në Wuhan të Kinës. Në këtë përfundim ka dalë një komision i Kongresit amerikan në përfundimin e një hetimi dyvjeçar mbi pandeminë e koronavirusit. Jo vetëm kaq. Sipas raportit përfundimtar prej 520 faqesh, karantinat e distancimi social dhe përdorimi i maskave nuk mbështeten aspak nga të dhënat shkencore. Në përkrahje të teorisë së rrjedhjes laboratorike, komisioni thekson se virusi paraqet një karakteristikë biologjike që nuk gjendet në natyrë. “Bazuar në të gjitha standardet e shkencës, nëse do të kishte prova për origjinën natyrore, ato do të ishin shfaqur tashmë,” theksohet në raport. Për më tepër, laboratori kryesor i kërkimit të SARS në Kinë ndodhet në Wuhan, i cili ka një histori kërkimi në nivele joadekuate të biosigurisë, ndërsa studiuesit në laborator raportohet se u sëmurën me një virus të ngjashëm në vjeshtën e 2019, disa muaj përpara se të zbulohej ekzistenca e Covid-19. Dhe kjo sipas tyre ushqeu thashethemet se fillesat pandemia i pati në një treg të njohur për shitjen e mishit, peshkut, dhe kafshëve ekzotike në kushte josanitare. Raporti del gjithashtu në përfundimin se distancimi social nuk u bazua në shkencë. Gjatë dëshmisë me dyer të mbyllura, imunologu amerikan Anthony Fauci – shumë i kritikuar për trajtimin e pandemisë së koronavirusit nga qeveria – thuhet të jetë shprehur se se udhëzimi do të dukej kështu, por për këtë nuk kishte një justifikim të vërtetë. Komisioni nuk gjeti asnjë provë përfundimtare se përdorimi i maskave i ka mbrojtur amerikanet nga Covid-19.",https://kohajone.com/aktualitet/hetimi-i-kongresit-amerikan-mbi-covid-19-jo-virus-natyral-e-konfirmojne-standardet-e-shkences/,World,
1008,"DW: Ukraina menjëherë në NATO, a është e mundur kjo?","Ukraina do të hyjë menjëherë në NATO, me pjesën, që nuk është pushtuar nga Rusia. Në këtë mënyrë duhet të gjendet rruga drejt bisedimeve të paqes. Por a është kjo e mundur? Neni 5 është thelbi i Marrëveshjes së NATO-s. Ai përcakton detyrimin për mbështetje në rast vetëmbrojtjeje, në rast se një vend i NATO-s sulmohet. Se çfarë mbështeje jepet, këtë e vendos secili anëtar vet. “Ne do të mbrojmë çdo centimertër të territorit të NATO-s”, është shprehur vazhdimisht presidenti në largim i SHBA-së, Joe Biden që pas sulmit të Rusisë ndaj Ukrainës. Nën këtë ombrellë mbrojtjeje dëshiron të futet Ukraina. NATO e ka premtuar vazhdimisht afrimin e Ukrainës në aleancë, por pa përmendur asnjëherë një datë. Dikur ky shtet duhet të shpërblehet me anëtarësim për luftën mbrojtëse kundrejt Rusisë. Mbrojtje e NATO-s për një pjesë të Ukrainës? Presidenti ukrainas, Volodymyr Zelenskyj ka propozuar tani, që pjesa e Ukrainës, që është e papushtuar të pranohet në NATO. Territoret e pushtuara nga Rusia në lindje dhe gadishulli i Krimesë i aneksuar përkundër së drejtës ndërkombëtare (rreth 27 përqind e Ukrainës) fillimisht nuk duhet të përfshihen në ombrellën mbrojtëse të aleancës. Zelenskyj do të ndalojë një depërtim të mëtejshëm të trupave ruse dhe të mundësojë bisedimet me kreun e Rusisë Vladimir Putin për një armëpushim. Teknikisht në territorin e Ukrainës mund të rregullohej vetëm një vlefshmëri e pjesshme e Marrëveshjes së NATO-s. Dokumenti i antarësimit për Ukrainën, që do të duhej të ratifikohej nga 32 vendet anëtare të NATO-s, mund të formulohet konform. Qysh tani në nenin 14 të Marrëveshjes së NATO-s janë përfshirë protokolle shtesë lidhur me çështje të tjera. Në nenin 6 të marrëveshjes përshkruhet territori i NATO-s. P.sh. disa ishuj në Karaibe ose në Paqësor, që i përkasin Francës ose Britanisë së Madhe, nuk janë territor i NATO-s. Gjatë periudhës që Gjermania de facto ishte e ndarë në dy shtete RFGJ dhe RDGJ, Marrëveshja e NATO-s vlente vetëm për pjesën perëndimore, pra Republikën Federale të Gjermanisë. Ndërsa Republika Demokratike e Gjermanisë ishte anëtare e Traktatit të të Varshavës, aelanca ushtarake e Bashkimit Sovjetik. Shumë vende anëtare të NATO-s nuk janë dakord Çështja është më shumë, nëse partnerët e NATO-s, në radhë të parë anëtari më i rëndësishëm SHBA-ja, kanë vullnetin, që ta pranojnë Ukrainën si anëtare. Rreziku për t’u përfshirë në konflikt ushtarak, në rast të një sulmi të mëtejshëm të Rusisë, është shumë i madh, tërheqin vëmendjen ndër të tjerë politikanë gjermanë të sigurisë. Kancelari Olaf Scholz gjatë vizitës në Ukrainë të hënën (02.12.2024) bëri të qartë, se nuk është dakord për një antarësim të menjëhershëm të Ukrainës në Aleancë. Ish- sekretari i Përgjithshëm i NATO-s Jens Stoltenberg ka një mendim tjetër. Ai pak pas largimit nga posti në tetor tha, se pranimi i shpejtë i pjesës më të madhe të Ukrainës në NATO mund të bëjë që të marrë fund shpejt lufta. “Aty ku ka një dëshirië, ka dhe një rrugë për të gjetur një zgjidhje. Por na duhet të vendosim një kufi, që të përcaktojë, se ku mund të pretendohet neni 5, dhe që Ukraina duhet të kontrollojë të gjithë territorin deri tek ky kufi”, i tha Stoltenberg Financial Times në tetor. Edhe Franca, Polonia dhe shtetet Baltike mund ta pranojnë pjesërisht një anëtarësim të Ukrainës. Faktori Trump i vështirë të kalkulohet Presidenti ukrainas Volodymyr Zelenskyj vazhdimisht ka kërkuar në kuadër të “planit të tij të fitores” garanci sigurie nga NATO. Sipas vlerësimit të gjeneral-majorit gjerman Christian Freuding, drejtues i shtabit të planit dhe drejtimit të Bundeswehr-it (Ushtria Gjermane), Ukraina “ndodhet me shpatulla pas murit”. Ndaj Zelenskyj mund ta përfytyrojë, që të heqë dorë përkohësisht nga rimarrja nën kontroll e territoreve të pushtuara nga Rusia. Kreu i Rusisë, Putini ndër të tjera ka kërkuar, që Ukraina të mos anëtarësohet në NATO, madje as pjesërisht. Se ç’qendrim do të mbajë administrata e re e SHBA-së nën presidentin Donald Trumpështë e paqartë. Wall Street Journal njofton duke iu referuar burimeve nga qarqet e presidentit të ardhshëm, se Trump mund të dojë që antarësimin e Ukrainës “ta shtyjë për 20 vjet”. Është e paqartë, se si do ta arrijë ai fundin e luftës ruse kundër Ukrainë, sikurse ka deklaruar. Rutte: Më shumë armë, më pak diskutime Në takimin aktual të ministrave të Jashtëm të NATO-s në Bruksel, Sekretari i ri i Përgjithshëm i aleancës, Mark Rutte, tha se Ukraina nuk ka nevojë për diskutime mbi rrugët drejt armëpushimit, por për më shumë armëdhe më shumë mbrojtje raketore. “Ukraina nuk ka nevojë vazhdimisht për ide të reja për një proces paqeje, por ne duhet të garantojmë, që Ukraina të ketë atë që i nevojitet për të pasur një pozicion të fortë”, tha Rutte. Ukraina mund të negociojë me agresoren Rusi duke u nisur nga një pozicion i fortë./ DW",https://kohajone.com/bota/dw-ukraina-menjehere-ne-nato-a-eshte-e-mundur-kjo/,World,
1009,Erdogan bisedon me Putinin për konfliktin në Siri,"Presidenti i Turqisë, Recep Tayyip Erdogan, dhe ai i Rusisë, Vladimir Putin, kanë shprehur nevojën për më shumë diplomaci për zgjidhjen e konfliktit në veri të Sirisë, gjatë një bisede telefonike që zhvilluan më 3 dhjetor pas rinisjes së luftimeve. Sipas njoftimit për media të lëshuar nga zyra e Erdoganit, udhëheqësi turk tha se Siria nuk duhet të shndërrohet në burim të paqëndrueshmërisë së madhe. “Presidenti Erdogan theksoi se përderisa Turqia vazhdon të mbështesë integritetin territorial të Sirisë, po ashtu kërkon një zgjidhje të drejtë dhe të përhershme në Siri”, i tha Erdogan-Putinit gjatë bisedës telefonike, tha zyra e udhëheqësit turk në një njoftim të publikuar në ‘X’. Ai po ashtu tha se është e rëndësishme të hapen më shumë hapësira për diplomaci në rajon dhe se regjimi sirian duhet të angazhohet në procesin e zgjidhjes politike. Erdogan është zotuar se Turqia do të mbajë qëndrimin e saj sa i përket luftës kundër Partisë së Punëtorëve të Kurdistanit (PPK), që është shpallur organizatë terroriste nga Turqia dhe Shtetet e Bashkuara dhe “zgjatimeve” të saj që po tentojnë të përfitojnë nga zhvillimet e fundit në Siri, u tha në njoftim. Erdogan dhe Putin zhvilluan këtë bisedë telefonike në kohën kur rebelët sirianë po avancojnë kundër forcave qeveritare, pasi morën nën kontroll Alepon javën e kaluar. Më 3 dhjetor, rebelët i janë afruar qytetit Hama, thanë rebelët dhe Vëzhguesi sirian për të Drejtat e Njeriut. Vëzhguesi sirian për të Drejtat e Njeriut tha më 3 dhjetor se numri i viktimave nga ofensiva e rebelëve në veri të Sirisë ka arritur në 602, përfshirë 104 civilë. Sulmi ndaj qytetit Hama do të rriste presionin ndaj presidentit sirian, Bashar al-Assad, të cilin Rusia dhe Irani e mbështesin kundër forcave opozitare. Ky qytet është nën kontrollin e Qeverisë që kur nisi lufta civile më 2011. Kremlini tha se Putini theksoi nevojën për “një përfundim të shpejtë të agresionit terrorist kundër shtetit sirian nga grupet radikale”. Të dy udhëheqësit theksuan rëndësinë e koordinimit të ngushtë mes Rusisë, Turqisë dhe Iranit për këtë çështje, u tha në njoftimin e lëshuar nga Kremlini. “Dy presidentët do të vazhdojnë të jenë në kontakt në kontekstin e kërkimit të hapave për të ulur tensionet”, u tha në njoftim. Lufta civile siriane për vite të tëra ishte e fjetur deri në ofensivën e madhe që nisën militantët në veriperëndim të Sirisë, që ringjalli konfliktin. Hayat Tahrir al-Sham (HTS) dhe aleatët e tij javën e kaluar morën nën kontroll shumicën e qytetit të Alepos dhe zonat rurale përreth. Kjo është ofensiva më e madhe që është zhvilluar në Siri në vitet e fundit. HTS është grup militant islamik që kërkon krijimin e një shteti në Siri që do të qeverisej nga ligji islamik. Ky grup, që është i shpallur organizatë terroriste nga Shtetet e Bashkuara, besohet se ka ndërmjet 5.000 deri në 10.000 luftëtarë, sipas vlerësimeve të inteligjencës amerikane./REL/",https://kohajone.com/bota/erdogan-bisedon-me-putinin-per-konfliktin-ne-siri/,World,
1010,Presidenti i Koresë së Jugut shpall Gjëndjen e Jashtëzakonshme prej opozitës që kërkon destabilizimin e shtetit!,"Presidenti i Koresë së Jugut, Yoon Suk Yeol, shpalli të martën vendosjen e gjendjes së jashtëzakonshme në vend, në një fjalim të befasishëm televiziv para kombit natën vonë, duke vënë në shënjestër kundërshtarët politikë vendas dhe duke tronditur vendin. Presidenti Yoon tha se partitë opozitare kishin marrë peng procesin parlamentar. Ai u zotua të çrrënjosë “forcat e paturpshme anti-shtetërore pro-koreane të Veriut” dhe tha se nuk kishte zgjidhje tjetër veçse të merrte masën për të mbrojtur rendin kushtetues. Parlamenti i Koresë së Jugut, me 190 nga 300 ligjvënës të pranishëm, miratoi një mocion të martën, duke kërkuar që shpallja e gjendjes së jashtëzakonshme nga Presidenti Yoon Suk Yeol të hiqet. Udhëheqësi opozitar Lee Jae-Myung tha se të gjithë ata që po vepronin nën urdhrat e Presidentit Yoon po shkelnin ligjin, meqë shpallja e gjendjes së jashtëzakonshme ishte e pavlefshme. Agjencia e lajmeve Yonhap citoi ushtrinë të thoshte se aktivitetet e parlamentit dhe partive politike do të ndaloheshin dhe se mediat dhe botuesit e tyre do të ishin nën kontrollin e komandës së ligjit ushtarak. Zoti Yoon nuk përmendi ndonjë kërcënim konkret nga Koreja e Veriut që ka armë bërthamore, duke u përqendruar tek kundërshtarët e tij politikë të brendshëm. Forcat ushtarake u panë duke hyrë në parlamentin e Koresë së Veriut pas shpalljes së gjendjes së jashtëzakonshme ndërsa punonjësit e parlamentit përpiqeshin të zmbrapsnin ushtarët duke i spërkatur me bombolat për shuarjen e zjarrit. Është hera e parë që nga viti 1980 që shpallet ligji i jashtëzakonshëm ushtarak në Korenë e Jugut. Paraardhësi i zotit Yoon, Moon Jae-in i Partisë Demokratike, tha në një postim në rrjetin X se demokracia e vendit është në krizë. “Shpresoj që Asambleja Kombëtare të veprojë shpejt për të mbrojtur demokracinë tonë nga rrënimi”, shkruante ai në një postim. “I kërkoj popullit të bashkojë forcat për të mbrojtur dhe shpëtuar demokracinë dhe për të ndihmuar Kuvendin Kombëtar të funksionojë normalisht”. Nënsekretari amerikan i Shtetit Kurt Campbell tha të martën se Shtetet e Bashkuara po i ndiqnin zhvillimet në Korenë e Jugut, një vend aleat, me “shqetësim të thellë” dhe se shpresojnë që mosmarrëveshjet politike të zgjidhen në mënyrë paqësore dhe në përputhje me sundimin e ligjit. Shtetet e Bashkuara janë në kontakt me qeverinë e Koresë së Jugut dhe po monitorojnë situatën nga afër, tha një zëdhënës i Shtëpisë së Bardhë. Rreth 28,500 trupa amerikane janë vendosur në Korenë e Jugut për t’u mbrojtur kundër Phenianit. Një zëdhënës i komandës ushtarake amerikane nuk i është përgjigjur kërkesave për koment. Pak pas fjalimit të Presidentit Yoon, protestuesit u mblodhën para ndërtesës së parlamentit, disa prej tyre duke brohoritur: “Tërhiqeni shpalljen e gjendjes së jashtëzakonshme!”",https://kohajone.com/aktualitet/presidenti-i-korese-se-jugut-shpall-gjendjen-e-jashtezakonshme-prej-opozites-qe-kerkon-destabilizimin-e-shtetit/,World,
1011,"Ushtria rrethon Parlamentin, Presidenti shpall ligjin ushtarak","Koreja e Jugut ka shpallur ligjin e përgjithshëm ushtarak. Lajmin e ka bërë të ditur Presidenti i Koresë së Jugut, Yoon Suk Yeol, në një fjalim të paparalajmëruar dhe të transmetuar drejtpërdrejt në televizion, duke pretenduar se ai do të zhdukte “forcat anti-shtetërore pro-koreane të Veriut”. Kjo është hera e parë që nga viti 1980 që Koreja e Jugut shpall ligjin ushtarak. “Po shpall ligjin ushtarak për të mbrojtur Republikën e lirë të Koresë nga kërcënimi i forcave komuniste të Koresë së Veriut, për të zhdukur forcat e neveritshme antishtetërore pro-koreane që po plaçkitin lirinë dhe lumturinë e popullit tonë dhe për të mbrojtur kushtetutën”, tha Yoon Suk Yeol, President i Koresë së Jugut. Yoon nuk tha se çfarë masash specifike do të merreshin. Ai përmendi një mocion nga Partia Demokratike e opozitës, e cila ka shumicën në parlament, për të fajësuar prokurorët e lartë duke refuzuar propozimin e buxhetit të qeverisë. Yoon i etiketoi veprimet e opozitës si “sjellje të qarta antishtetërore që synojnë nxitjen e rebelimit”. Ai më tej pretendoi se këto akte kanë “paralizuar punët e shtetit dhe e kanë kthyer Asamblenë Kombëtare në një strofkë kriminelësh”. “Përmes këtij ligji ushtarak, unë do të rindërtoj dhe mbroj Republikën e lirë të Koresë, e cila po bie në humnerën e rrënimit kombëtar të atyre që kryejnë aktivitete të mbrapshta”, tha Yoon Suk Yeol, President i Koresë së Jugut.",https://kohajone.com/bota/ushtria-rrethon-parlamentin-presidenti-shpall-ligjin-ushtarak/,World,
1012,Trump do të marrë pjesë në rihapjen e Katedrales Notre Dame,"Presidenti i zgjedhur Donald Trump do të marrë pjesë këtë fundjave në ceremoninë e rihapjes së Katedrales Notre Dame në Paris, udhëtimi i tij i parë jashtë vendit që pas zgjedhjeve. Katedralja rihapet të shtunën pas më shumë se pesë vitesh rindërtimi pas një zjarri masiv në vitin 2019 që pothuajse e shkatërroi këtë objekt historik të Parisit. Në ceremonitë që do të mbahen të shtunën dhe të dielën nën masa të larta sigurie, pritet të marrin pjesë rreth 50 krerë shtetesh dhe qeverish. Zoti Trump njoftoi se ai do të jetë njëri prej tyre me një postim në rrjetin e tij social Truth Social të hënën në mbrëmje. “Jam i nderuar të njoftoj se do të udhëtoj në Paris, Francë të shtunën për të marrë pjesë në rihapjen e Katedrales së mrekullueshme dhe historike Notre Dame, e cila është restauruar plotësisht pas një zjarri shkatërrues pesë vjet më parë,” shkroi ai. “Presidenti Emmanuel Macron ka bërë një punë të mrekullueshme që Notre Dame të rikthehet plotësisht në madhështinë e saj. Do të jetë një ditë shumë e veçantë për të gjithë!” Do të jetë udhëtimi i parë i zotit Trump jashtë vendit që kur fitoi zgjedhjet presidenciale të nëntorit. Ai shkoi në Skoci dhe Irlandë në maj 2023, kur po kandidonte, për të vizituar klubet e golfit të kompanisë së tij. Zoti Trump ishte president në vitin 2019 kur një zjarr masiv përfshiu Katedralen Notre Dame, duke shembur majën e saj dhe duke kërcënuar të shkatërrojë një nga thesaret më të mëdha arkitekturore në botë, e njohur për artin magjepsës në panelet prej xhami. “Sa e tmerrshme të shikosh zjarrin masiv në Katedralen Notre Dame në Paris,” shkruante ai atëherë në Twitter, sot platforma X. Zoti Trump foli gjithashtu në atë kohë me zotin Macron dhe Papa Françeskun për të shprehur keqardhjen e tij dhe tha se u kishte ofruar “ndihmën e ekspertëve tanë të mëdhenj të restaurimit dhe ndërtimit”. Presidenti i zgjedhur Trump dhe Presidenti Macron kanë pasur një marrëdhënie të ndërlikuar. Gjatë mandatit të parë të zotit Trump në detyrë, zoti Macron ishte një ndër udhëheqësit botërorë më të aftë për të menaxhuar temperamentin e paparashikueshëm të presidentit amerikan, ndërsa bëri përpjekje për të zhvilluar një lidhje personale me të. Zoti Macron ishte i ftuari i nderit në darkën e parë shtetërore të zotit Trump dhe ky i fundit udhëtoi disa herë në Francë. Por marrëdhënia mes tyre u përkeqësua më pas dhe zoti Macron e kritikoi atë lidhur me qëndrimet ndaj NATO-s. Gjatë fushatës për një mandat të dytë këtë vit, zoti Trump shpesh e vuri në lojë zotin Macron në fushatën elektorale, duke imituar theksin e tij dhe duke paralajmëruar se do të vendoste tarifa të larta për verën dhe shampanjën që dërgoheshin në SHBA, nëse Franca përpiqej të taksonte kompanitë amerikane. Pasi zoti Trump fitoi në zgjedhje muajin e kaluar, zoti Macron ishte ndër udhëheqësit e parë botërorë që e uroi duke shprehur gatishmërinë për të bashkëpunuar. Presidenti Macron dhe udhëheqës të tjerë evropianë po përpiqen ta bindin zotin Trump që të mos tërhiqet nga mbështetja e Amerikës për Ukrainën në luftën e saj kundër agresionit të Rusisë. Udhëheqësit evropianë shpresojnë të bindin zotin Trump se një fitore e Rusisë do të shihej si një disfatë për Shtetet e Bashkuara dhe për presidentin e ardhshëm. Presidenti i zgjedhur Trump gjatë fundjavës njoftoi se synon të emërojë babanë e dhëndrit të tij, Jared Kushner, Charles Kushner për të shërbyer si ambasador në Francë. Në dhjetor 2020 kur ishte ende president, zoti Trump e fali zotin Kushner, i cili ishte deklaruar fajtor vite më parë për evazion fiskal dhe dhurime të paligjshme të fushatës. Rihapja e Katedrales Notre Dame do të shoqërohet nga festime të sofistikuara disaditore, përfshirë shërbesa fetare, ceremoni solemne dhe një koncert me artistë të famshëm botërorë. /VOA/",https://kohajone.com/kryesore/trump-do-te-marre-pjese-ne-rihapjen-e-katedrales-notre-dame/,World,
1013,"Tbilisi, protesta masive kundër partisë në pushtet","Mijëra banorë në Gjerogji vazhdojnë protestat masive kundër qeverisë, pas vendimit të saj për për të pezulluar negociatat për t’u anëtarësuar në Bashkimin Evropian. Protestuesit që mblidhen çdo mbrëmje, janë ndeshur me ndërhyrjen e ashpër të policisë. Mbi 200 persona janë arrestuar gjatë katër netëve të protestave të deritanishme. Fitorja e diskutueshme e partisë në pushtet ‘Ëndrra Gjeorgjiane’ në zgjedhjet parlamentare të 26 tetorit gjithashtu ka shkaktuar demonstrata dhe bojkotimin e parlamentit nga opozita. Opozita dhe presidentja pro-perëndimore e vendit kanë akuzuar partinë në pushtet për manipulim të votave, me ndihmën e Moskës. Një grua u përball me njësinë speciale të policisë në Tbilisi, të martën në mëngjes, ndërsa protestonte kundër vendimit të qeverisë për të pezulluar bisedimet me Brukselin, për anëtarësim në bllokun evropian. “Gjithçka që bëni është kundër Gjeorgjisë”, iu drejtua ajo njësive speciale të policisë. Më pas ajo bëri përpjekje të çajë kordonin e policisë. Nuk ka informacione se çfarë ndodhi me të më pas. Policia përdor gaz lotsjellës për të shpërndarë protestuesit të cilët thonë se janë të vendosur t’i vazhdojnë ato deri në anulimin e zgjedhjeve. Kryeministri i vendit, Irakli Kobakhidze, duke iu kundërvënë protestueve tha se përpjekjet për revolucion në vendin e tij do të dështojnë. “Përpjekja për të organizuar një revolucion të ngjashëm me atë të sheshit Maidan të Ukrainës tashmë ka përfunduar. Unë u bëj thirrje të gjithëve të qetësohen dhe të ruan paqen. Unë mund t’i siguroj të gjithë se do të ketë paqe në këtë vend”, tha Kryeministri Kobakhidze. Kryeministri gjeorgjian i bëri jehonë deklaratës së zëdhënësit të Kremlinit, Dmitry Peskov i cili të hënën tha se “të gjitha shenjat tregojnë se po bëhet përpjekje për një revolucion portokalli”. E ashtuquajtura ‘Kryengritja e Maidanit’ në Kiev filloi në nëntor të vitit 2013 dhe vazhdoi deri në largimin nga pushteti të Presidentit pro rus Viktor Yanukovych, në shkurt të vitit 2014. Presidentja e Gjeorgjisë Salome Zourabichvili u ka kërkuar ndihmë shteteve evropiane, për t’u përballuar me atë që ajo e cilëson si përpjekje të Rusisë për të vënë nën kontroll vendin e saj. Ajo hodhi poshtë pretendimin se demonstratat kundër qeverisë në Tbilisi janë përpjekje për revolucion. “Rusia ka dy vjet që thotë se në Gjeorgji po bëhen përpjekje për të rrëzuar qeverinë që ata mbështesin. E gjithë kjo është një luftë tipike hibride që bëjnë kundër Gjeorgjisë dhe për këtë arsye është kaq e rëndësishme që synimi i kësaj lëvizjeje të kuptohet qartë. Këtu nuk po bëhet një Maidan, nuk është një revolucion, nuk është as Revolucioni i Trëndafilave që kemi pasur në të kaluarën. Është një lëvizje shumë paqësore dhe kushtetuese”, tha gjatë intervistës për agjencinë e lajmeve “Reuters”, Presidentja Zourabichvili. Partia në pushtet ‘Ëndrra Gjeorgjiane’ fitoi zgjedhjet e kontestuara të 26 tetorit që kryesisht janë parë si referendum për aspiratat e vendit drejt Bashkimit Evropian. Ajo që nxiti demonstratat masive ishte njoftimi i qeverisë për pezullimin e bisedimeve me Brukselin. Ky vendim u mor disa orë pasi Parlamenti Evropian miratoi një rezolutë që i kritikoi zgjedhjet në Gjeorgji si as të lira dhe as të drejta. Qeveria gjeorgjiane gjithashtu ka miratuar gjithnjë e më shumë ligje represive, të ngjashme me ato në Rusi që godasin lirinë e fjalës dhe kufizojnë të drejtat e komunitetit LGBTQ+. Presidenti i Këshillit Evropian, Antonio Costa gjatë fundjavës njoftoi se ai dhe shefja e politikës së jashtme të BE-së Kaja Kallas kanë biseduar me Presidenten Zourabichvili gjatë fundjavës për të dënuar dhunën kundër protestuesve. Zoti Costa theksoi se “veprimet e qeverisë bien ndesh me vullnetin e popullit”. /VOA/",https://kohajone.com/bota/tbilisi-protesta-masive-kunder-partise-ne-pushtet/,World,
1014,"Europol zbulon aplikacionin ”Matrix” ku flisnin kriminelët, pagesa deri në 1600 euro","Europol ka zbuluar aplikacionin ”Matrix”. Janë autoritetet holandeze që e gjetën në telefonin e një krimineli të dënuar për vrasjen e një gazetari holandez, Peter R de Vries në vitin 2021. Aty nisi edhe një hetim në shkallë të gjerë për shërbimin e mesazheve. Shumë shpejt u bë e qartë se infrastruktura e kësaj platforme ishte teknikisht më komplekse se platformat e mëparshme si Sky Ecc dhe EncroChat. Rrjeti kishte rreth 8,000 përdorues që paguanin midis 1300 dhe 1600 € për një abonim gjashtë mujor.",https://kohajone.com/bota/europol-zbulon-aplikacionin-matrix-ku-flisnin-kriminelet-pagesa-deri-ne-1600-euro/,World,
1015,Error,Error,https://kohajone.com/politike/pas-sky-ecc-dhe-enchrochat-europol-kemi-zberthyer-aplikacionin-matrix/,World,
1016,"Paralajmërimet për ulje pagash, mbi 100 mijë punëtorë të Volsvagen në protestë në Gjermani","Një ditë grevë në pothuajse të gjitha fabrikat e gjigantit gjerman Volkswagen në Gjermani, ka përfunduar në mëngjesin e së martës, ndërsa sindikata e punëtorëve ka thënë se gati 100.000 punëtorë i janë bashkuar protestës. Greva është thirrur nga sindikata për të protestuar kundër paralajmërimeve për ulje pagash, mbyllje të disa fabrikave dhe zvogëlimit të numrit të punëtorëve në Volkswagen, kompanisë më të madhe në Evropë për prodhim të automjeteve. Shefat e kompanisë, në anën tjetër, kanë përsëritur se uljet e shpenzimeve janë të domosdoshme, në mënyrë që kompania të mbetet konkurrente të treg, që të rriten fitimet, dhe ato më pas të investohen në automjetet e së ardhmes, përfshirë ato elektrike. Volkswagen është përballur me rënie të kërkesës dhe rritje të madhe të konkurrencës ndërkombëtare, sidomos prej tregjeve kineze. Gjiganti gjerman ka pasur vështirësi në lansim dhe reklamim të modeleve elektrike të makinave. Udhëheqës të sindikatës së punëtorëve kanë thënë se ky është paralajmërimi i parë kundër planeve të ashpra të menaxhmentit të kompanisë dhe që nëse nuk merren parasysh kërkesat, protesta do të ketë sërish përgjatë dimrit./Rel/",https://kohajone.com/aktualitet/paralajmerimet-per-ulje-pagash-mbi-100-mije-punetore-te-volsvagen-ne-proteste-ne-gjermani/,World,
1017,Error,Error,https://kohajone.com/bota/qeveria-perballet-me-mocion-mosbesimi/,World,
1018,Mandati i ri i Trumpit dhe lidhjet tregtare me Indinë,"India është optimiste se lidhjet me Shtetet e Bashkuara do të thellohen gjatë administratës së Presidentit Trump. Presidenti i ardhshëm mbajti një qëndrim të ashpër ndaj Kinës gjatë fushatës ndërsa India është një kundërpeshë e rëndësishme ndaj Pekinit në Indo-Paqësor. “Në fakt, gjatë mandatit të tij të parë çështja e Kinës mori përparësi dhe debati u zhvillua në një nivel krejt ndryshe. India shpreson që ai (Trump) do ta përforcojë këtë qëndrim çka do t’i mundësojë Indisë dhe Shteteve të Bashkuara që të gjejnë mënyra të reja bashkëpunimi”, thotë analisti Harsh Pant. Po ashtu, i emëruari për postin e sekretarit të shteti, Marco Rubio, njihet për qëndrimin e ashpër ndaj Kinës. India ka treguar se ndryshe nga vendet e tjera, mandati i dytë i zotit Trump nuk e nervozon. “Ju kujtoj se në fakt “Quad” u ringjall gjatë presidencës së Trump-it”, tha kryediplomati i Indisë, Subramanian Jaishankar, gjatë një takimi në Australi. “Quad” është një partneritet mes Shteteve të Bashkuara, Japonisë, Australisë dhe Indisë që forcoi lidhjet ekonomike dhe të sigurisë gjatë presidencës së zotit Trump, ndërsa India zgjeroi lidhje të tjera gjatë asaj kohe. Swaran Singh është profesor në Universitetin Jawaharlal Nehru. “Gjatë asaj kohe u hodhën hapa të mëdhenj kryesisht në fushat e mbrojtjes dhe sigurisë si dhe sektorët e kërkim-zhvillimit”. India shpreson që zoti Trump të ketë një qasje më të butë ndaj Rusisë dhe të përpiqet për t’i dhënë fund luftës në Ukrainë, duke e bërë më të lehtë zhvillimin e marrëdhënieve të Indisë me Uashingtonin dhe Moskën. India vazhdoi ndërtimin e lidhjeve dhe tregtisë me Rusinë duke mos përfillur sanksionet amerikane ndaj Moskës. “Do ta qetësonte Indinë që Rusia të mos jetë nën një trysni kaq ekstreme për t’u bërë tërësisht e varur nga Kina”, thotë profesori Swaran Singh me Universitetin Jawaharlal Nehru. Sidoqoftë, politikat tregtare të zotit Trump mund ta detyrojnë Indinë që të ulë tarifat për importet amerikane. Ai e ka quajtur Indinë një “abuzues të madh” të tarifave duke i hequr statusin e preferuar tregtar. “Do të ketë ecejake të dyanshme, negociata dhe më pas do të bëhen disa kompromise”, thotë Chintamani Mahapatra me Institutin Kalinga për Studimet e Indo-Paqësorit. Një tjetër çështje e debatueshme mund të jetë edhe qëllimi i Indisë për të bashkëpunuar në prodhimin e pajisjeve të mbrojtjes që blihen nga Shtetet e Bashkuara. “India synon tërheqjen e investimeve nga kompanitë amerikane të mbrojtjes për të prodhuar në vend. Do të ketë përplasje mes synimit të Indisë për të prodhuar në vend dhe programit për ta bërë Amerikën të Madhërishme Përsëri, ndërsa zoti Trump synon shtimin e kapaciteteve prodhuese në Shtetet e Bashkuara”, thotë analisti Harsh Pant. Nju Delhi i ka shpresat tek raportet e mëparshme mes Kryeministrit Narendra Modi me Presidentin Trump. “Lidhjet mes udhëheqësve politikë janë çelësi për të stabilizuar marrëdhëniet, për të trajtuar dallimet dhe forcuar lidhjet”, thotë analisti Chintamani Mahapatra. Pavarësisht optimizmit, Nju Delhi po përgatitet për sfida të papritura përballë një udhëheqësi që cilësohet si i paparashikueshëm. /VOA/",https://kohajone.com/bota/mandati-i-ri-i-trumpit-dhe-lidhjet-tregtare-me-indine/,World,
1019,Pse njerëzit ende vdesin pa arsye nga SIDA?,"Nga Hans Henri P. Kluge (Drejtor Rajonal i OBSH-së për Europën) dhe Robb Butler (Drejtor i Divizionit të Sëmundjeve Transmetuese, Mjedisit dhe Shëndetit, Zyra Rajonale e OBSH-së për Europën) Kjo ishte pyetja që na bëri në OBSH/Europë një i ri nga rrjeti ynë Youth4Health. Përgjigja jonë, e thjeshtë dhe e trishte: arsyet këtu nuk janë mjekësore. Pengesat më të mëdha që ende mbeten në luftën kundër HIV/AIDS në rajonin tonë, dhe në të vërtetë në pjesën më të madhe të botës sonë, janë politike. Mjedise kufizuese dhe intolerante. Stigmë, diskriminim e madje edhe kriminalizim i transmetimit të HIV. I Mungesë dhe vonesa të implementimit të ndërhyrjeve të bazuara në prova dhe rekomandimeve më të fundit. Sot ne i disponojmë të gjitha mjekimet, mjetet dhe teknologjitë për t’i dhënë fund SIDA-s. Një test HIV pozitiv nuk është më një dënim me vdekje. Përmirësimet dramatike në terapinë antiretrovirale (ART), i lejojnë njerëzit e prekur nga HIV që të bëjnë jetë të shëndetshme dhe të gjatë – veçanërisht nëse ata diagnostikohen herët dhe trajtohen me antiviralët. Në të vërtetë, më shumë se kurrë njerëzit po marrin medikamente shpëtimtare për jetën. Algoritmet e reja diagnostikuese bëjnë të mundur evidentimin e diagnozës brenda ditës. Testet mund të kryhen në mjediset komunitare ose në shtëpi. Dhe, të mos harrojmë, ne kemi mjete parandaluese shumë efektive si profilaksia para ekspozimit ose PrEP dhe aspak pa rëndësi prezervativët. Kutia jonë e mjeteve për HIV është plot, por përparimi ende mbetet i pabarabartë dhe jo I qendrueshem. Parandalimi, testimi dhe trajtimi nuk po arrijnë ende tek të gjithë njerëzit. Kjo bëhet e qartë po të shikojmë shifrat. Në Rajonin Europian të OBSH-së, që mbulon 53 vende në Europë dhe Azinë Qendrore, numri i infeksioneve të reja me HIV në vitin 2024 u rrit me 7% krahasuar me vitin 2010. Një ndër dy persona që rezultojnë pozitiv për HIV në të gjithë Rajonin diagnostikohet me vonesë. Gjysma e të gjithë njerëzve që jetojnë me HIV në Europën Lindore dhe Azinë Qendrore ende nuk marrin ART dhe vetëm 42% kanë arritur ta mbajne vlera nën kontroll të virusit që do të thotë se nuk e transmetojnë më atë. Për t’i dhënë fund një herë e mirë SIDA-s, ne duhet të kapërcejmë pengesat kokëforta dhe të ndërmarrim veprime. Pikë së pari, vendet duhet ta depolitizojnë reagimin ndaj HIV-it. Nëse i hedhim një sy Europës dhe Azisë Qendrore, shohim se shumë vende ende kanë qasje diskriminuese dhe regresive ndaj kontigjenteve kryesore – duke përfshirë punonjësit e seksit, burrat që bëjnë seks me burra, personat transgjinorë dhe njerëzit që injektojnë drogë – dhe, në përgjithësi, ndaj njerëzve që jetojnë me HIV. Shumë vende ende e trajtojnë shëndetin seksual dhe seksualitetin si një tabu. Ndonëse disa vende kanë përparuar në këtë drejtim, edhe pse ngadalë, të tjera në fakt kanë pësuar regres me kalimin e kohës mes prirjeve dhe modeleve politike jo favorizues (cit> do adaptoja une nese pranohet).
Por mos gaboni: stigma e lidhur me HIV është një problem, në një masë apo në një tjetër, në çdo vend dhe shoqëri. Ne duhet të sigurojmë që politikat e lidhura me HIV-in të jenë empatike e jo ndëshkuese. Ne duhet t’i trajtojmë njerëzit e rrezikuar, ata që jetojnë me ose të prekur nga HIV me mirësi dhe dinjitet – brenda mjediseve të kujdesit shëndetësor dhe në komunitet. Ne duhet të krijojmë hapësira të sigurta për njerëzit pavarësisht se kush ose ku janë për të hyrë në shërbimet dhe për ta kthyer në normë testimin. Edukimi dhe ndërgjegjësimi publik në fund të fundit mbeten armët tona më të mira kundër stigmës, duke përfshirë edukimin gjithëpërfshirës seksual të përshtatshëm për moshën, që u siguron të rinjve një bazë për ndjeshmëri, jetë dhe dashuri. Së dyti, vendet dhe partnerët e zhvillimit duhet të investojnë në përgjigjen ndaj HIV-it për të përdorur inovacione të reja. Në korrik të këtij viti, UNAIDS raportoi se pandemia globale e AIDS-it mund të përfundojë deri në vitin 2030, nëse udhëheqësit rrisin burimet, veçanërisht për parandalimin e HIV-it. Duke i dhënë përparësi qasjeve të kombinuara të parandalimit, ne mund të reduktojmë infektimet e reja. Ne gjithashtu duhet ta mbajmë këmbën në gaz për të arritur “objektivat 95” në të gjithë Rajonin Europian të OBSH-së në tërësi. Zhvilluar nga UNAIDS si një objektiv per t’u arritur dhe pjese e Objektivave të Zhvillimit të Qëndrueshëm 2030, ‘95-95-95’ nënkupton arritjen që së pari, 95% të njerëzve që jetojnë me HIV dinë statusin e tyre, 95% e njerëzve me infeksion HIV të diagnostikuar, janë nën regjim te siguruar trajtimi me ART , dhe 95% të njerëzve që marrin ART të kenë arritur supresimin (vlerat nën normë) të virusit. Ne nuk mund të dominojmë mbi një epidemi 40-vjeçare vetëm me mjete dhe modele të vjetra – të tilla si qasjet joreale për frenimin ndaj seksit ose duke u mbështetur ekskluzivisht te prezervativët kur kemi modele të reja, duke përfshirë PrEP, vetë-testimet dhe gjeneratën e fundit të ART. Vetëm duke vepruar ndryshe mund ta kapërcejmë kurbën. Së treti, ne duhet të arrijmë tek njerëzit me anë të informacionit, parandalimit, testimit dhe trajtimit. Fakti që shumica e diagnostikimeve të HIV-it bëhen shumë vonë tregon se ne duhet të ndryshojmë strategjitë tona të testimit dhe t’i arrijmë njerëzit shumë më herët. Çdo diagnozë e hershme mund të ndihmojë në parandalimin e gjëndjeve klinike të rënda dhe transmetimin e mëtejshëm. Kjo do të thotë se popullatat kryesore në veçanti duhet të ndihen të sigurta se mund të përfitojnë nga informacioni, parandalimi dhe testimi në mjedise të sigurta. Fakt tronditës mbetet se mjediset e kujdesit shëndetësor dhe personeli, shpesh mund të shfaqin disa nga stigmat dhe diskriminimet më të këqija të lidhura me HIV – duke i trembur njerëzit dhe duke frenuar ata të mos kenë akses në shërbimet shëndetësore që shpëtojnë. Ne duhet të sigurohemi që fushatat ndërgjegjësuese t’u kundërvihen këtyre keqkuptimeve të rrënjosura thellë. Së fundi, qasja në shërbimet e parandalimit, trajtimit dhe kujdesit për HIV-in janë të gjitha pjesë e të drejtës së njeriut për shëndet. Të gjithë duhet të kenë akses në shërbimet shëndetësore që i nevojiten, kur dhe ku i nevojiten. Shoqëritë tona i kanë medikamentet dhe mjetet e nevojshme për t’i dhënë fund SIDA-s. Tani ne duhet t’i përdorim ato për t’u siguruar që të gjithë mund të përfitojnë. Në fillim të vitit 2025, Zyra Rajonale e OBSH-së për Europën do të konsultohet me vendet në rajonin e Europian në lidhje me përpjekjet e përbashkëta për të arritur ‘objektivat 95’. Përpjekjet tona të vazhdueshme për përgjigjen ndaj HIV/AIDS nuk do të qëndrojnë të veçuara, por do të integrohen më gjerësisht në kontrollin e sëmundjeve infektive, duke përfshirë infeksione të tjera seksualisht të transmetueshme. Kemi kriza të shumta të shëndetit publik që trokasin në derën tonë, që kërkojnë vëmendje, nga ndryshimi i klimës deri tek rezistenca në rritje ndaj antibiotikëve që shpëtojnë jetë. Këto janë sfida të mëdha, të frikshme, pa përgjigje të lehta – krahasuar me HIV-in ku ne e dimë saktësisht se çfarë duhet bërë. Por, a kemi vullnetin politik të nevojshëm për të shtuar përpjekjet ndaj HIV-it? Për të hequr stigmën brenda sektorit shëndetësor? Për të investuar në mënyrë optimale në diagnostikime dhe terapi? Për të arritur sa më mirë tek popullatat kryesore dhe për t’i lidhur ato me vazhdimësinë e kujdesit që u nevojitet? Në dekadën e ardhshme, pandemia e SIDA-s duhet të kthehet në një kujtim të së kaluarës. Brezat e ardhshëm nuk duhet ta kenë më si shqetësim. Ne duhet të përpiqemi gjithnjë e më shumë për një Rajon dhe një botë ku pyetja “Pse njerëzit ende vdesin nga SIDA?” të kufizohet në librat e historisë – siç duhet të jetë në fund të fundit, edhe vetë HIV.",https://kohajone.com/bota/pse-njerezit-ende-vdesin-pa-arsye-nga-sida/,World,
1020,Pronari kinez i një kompanie amerikane i dërgoi Rusisë teknologji të sanksionuar,"Një kompani kineze që ka në pronësi një fabrikë në Kaliforni, ka kryer qindra dërgesa të pajisjeve elektronike në Rusi, prej nisjes së luftës së Moskës në Ukrainë, përfshirë edhe dërgesat për te kompanitë e sanksionuara që janë të lidhura me ushtrinë ruse. Të paktën një produkt i prodhuar nga kompania, Yangzhou Yangjie Electronic Technology Company Limited, është gjetur në armatimin rus, që është konfiskuar nga Ukraina në fushëbetejë, sipas një baze publike të të dhënave që kontrollohet prej ushtrisë ukrainase. Yangjie Technology, e cila gjendet në provincën Yangzhou në veriperëndim të Shangait, ka kryer më shumë se 200 dërgesa të mallrave specifike në Rusi, prej nisjes së luftës në Ukrainë, në shkurt të vitit 2022, sipas të dhënave të doganës, të siguruara nga C4ADS, organizatë me seli në Uashington, e specializuar për analizim të të dhënave. Në listën e pajisjeve të transportuara përfshihen edhe pjesë të kategorizuara si të “prioritetit të lartë” nga Shtetet e Bashkuara, për shkak të përdorimit potencial të tyre në sistemet ruse të armatimit, sipas të dhënave të siguruara nga C4ADS – në të cilat ka pasur qasje Radio Evropa e Lirë – e cila e ka verifikuar kryerjen e më shumë se 150 dërgesave. Të paktën 17 dërgesa kanë pasur destinacion kompani ruse të elektronikës, të cilat janë goditur me sanksione amerikane. Këto gjetje shpërfaqin vështirësinë e shteteve perëndimore që t’ia pamundësojnë ushtrisë ruse qasjen në teknologji perëndimore, teksa vazhdon luftën. Lidhjet e Kinës me Moskën janë thelluar pas nisjes së luftës në Ukrainë, si në aspektin strategjik, ashtu edhe në atë ekonomik, ndonëse Pekini ka bërë përpjekje që të mos goditet nga Perëndimi, sidomos nga Shtetet e Bashkuara, partneret më të mëdha tregtare. Uashingtoni dhe Bashkimi Evropian i kanë sanksionuar disa kompani kineze pse u kanë ofruar rusëve teknologji kritike. Pas disa muajve të presionit, Kina e ka miratuar në tetor një rregullore që synon kufizimin e dërgesave të produkteve për përdorim të dyfishtë në Rusi. Zyrtarët perëndimorë besojnë se transportimi i mallrave prej Kinës ka luajtur rol të rëndësishëm në forcimin e Rusisë në fushëbetejë. Pajisjet e transportuara nga Yangjie Technology, sipas të dhënave të doganës, përfshijnë disa lloje diodash dhe disa lloje transistorësh – pajisje elektronike për përforcim apo ndërrim të rrymave elektrike. Ushtria ukrainase ka arritur të konfiskojë të paktën një diodë të prodhuar nga Yangjie Technology, të përdorur në një modul të një sistemi ushtarak rus, sipas një baze ukrainase të të dhënave, që analizon pjesët e huaja që janë përdorur në sistemet ruse të armatimit. Sistemi rus në të cilin është gjetur pajisja përdoret për të ofruar informacion të detajuar për lëshim të të ashtuquajturave bomba rrëshqitëse, të cilat Rusia i ka përdorur shpesh në luftën në Ukrainë. Yangjie Technology i ka kryer 173 dërgesa të pajisjeve teknologjike “të prioritetit të lartë” te kompania ruse Simmetron Electronic Components. Simmetron është goditur me sanksione amerikane në maj të vitit 2023, në kuadër të masave të gjera për “degradim të kapacitetit të Federatës Ruse për të luftuar kundër Ukrainës”. Të paktën tri dërgesa kanë pasur adresë Simmetronin në periudhën gusht-shtator 2023, sipas të dhënave doganore. As Yangjie dhe as Simmetron nuk u janë përgjigjur kërkesave të Radios Evropa e Lirë për koment. Yangjie, kompania prodhuese e Kinës, është përfshirë në listën e aksioneve Shangai prej vitit 2014. Vitin e kaluar, aksionet ndërkombëtare të kompanisë, kanë nisur të tregtohen edhe në bursën zvicerane. Si pjesë e marrëveshjes, kompania e ka emëruar gjigantin amerikan për shërbime financiare, Citibank, që të shërbejë si bankë në mes të tregtarëve që blejnë dhe shesin aksione ndërkombëtare. Citigroup nuk ka pranuar të komentojë në hollësi nëse kompania është në dijeni për shkelje të mundshme të sanksioneve. “Citi është kompani e përkushtuar për të kryer biznes me klientët, në përputhje me ligjet dhe rregulloret që operon. Ne kemi kontrolle, politika dhe procese për të vëzhguar respektimin e këtyre obligimeve, përfshirë sanksionet”, ka thënë një zëdhënëse e kompanisë në disa përgjigje nëpërmjet emailit. Më 2015, Yangjie ka arritur marrëveshje për të blerë një kompani të gjysmëpërçuesve me bazë në Shtetet e Bashkuara, Micro Commercial Components, e cila është thënë se prodhon “gjysmëpërçues diskretë të kualitetit të lartë”, dhe që disa prej tyre mund të shfrytëzohen edhe për teknologji ushtarake. Ndonëse selinë e ka në Simi Valley të Kalifornisë, Micro kontrollon disa fabrika në Japoni, Kinë dhe Tajvan. Në një email dërguar Radios Evropa e Lirë (REL), Micro Commercial Components, ka thënë se vepron në përputhje me të gjitha sanksionet dhe rregulloret amerikane. Kompania ia ka dërguar REL-it një kopje të politikave të veta për eksport, të cilat parashohin që “blerësi duhet të veprojë në përputhje me të gjitha ligjet dhe rregulloret sa i përket blerjes, shitjes, transportit, eksportit, rieksportit, transferit apo përdorimit të produkteve”. Një kompani ruse e quajtur VM Components, e cila punon nën emrin Platan dhe e përshkruan veten si lidere në ofrim të pajisjeve elektronike në Rusi, ka pranuar dhjetëra dërgesa nga Yangjie, sipas të dhënave doganore. VM Components është pjesë e një rrjeti të kompanive që punojnë ngushtë me kompaninë tjetër të sanksionuar, JSC Roselektronika, dhe një entitet rus që është në pronësi të Shërbimit Federal të Sigurisë, agjencisë ruse për siguri të brendshme. Ky entitet njihet më shpesh si Instituti i FSB-së për Kriminalistikë, apo me kodin e vet ushtarak, 34435. Një hetim i përbashkët i dhjetorit të vitit 2020, i kryer nga platformat si Bellingcat, The Insider, CNN dhe Der Spiegel, ka gjetur se shërbimet ruse të sigurisë, të lidhura helmimin e liderit opozitar rus, Aleksei Navalny në gusht të atij viti, kanë punuar nën njësitin e përmendur ushtarak. Navalny ka vdekur në një burg rus nën rrethana të paqarta, në shkurt të vitit 2024. Në të dhënat doganore nuk bëhet e ditur nëse Instituti i FSB-së për Kriminalistikë ka pranuar pajisje specifike që janë transportuar nga Yangjie. VM Components nuk është përgjigjur në një kërkesë për koment. Përgatiti: Krenare Cubolli /REL",https://kohajone.com/aktualitet/pronari-kinez-i-nje-kompanie-amerikane-i-dergoi-rusise-teknologji-te-sanksionuar/,World,
1021,John Bolton: Kërcënimi i Trump për tërheqje nga NATO duhet të merret shumë seriozisht,"Ish-këshilltari i sigurisë kombëtare i Donald Trump, John Bolton thotë se kërcënimi i Donald Trump për t’u tërhequr nga NATO duhet marrë seriozisht. Sipas tij, presidenti i zgjedhur amerikan nuk i beson NATO-s dhe se nuk e kupton parimin e një aleance mbrojtëse. Pavarësisht retorikës së fortë të Trump, ai tha se njerëzit duhet ta marrin kërcënimin e tërheqjes së NATO-s “shumë seriozisht”. “Ai në thelb mendon se ne po mbrojmë Evropën, nuk marrim asgjë prej saj. Ata nuk paguajnë asgjë. Çfarë ka për ne? Është e njëjta pikëpamje që ai ka me aleancat tona me Korenë e Jugut dhe me Japoninë. Unë jam shumë i shqetësuar për këtë.”, u shpreh ai.",https://kohajone.com/aktualitet/john-bolton-kercenimi-i-trump-per-terheqje-nga-nato-duhet-te-merret-shume-seriozisht/,World,
1022,"Putini “po e tërheq” Azinë në luftën e Ukrainës, thotë ministrja e Jashtme e Gjermanisë","Ministrja e Jashtme e Gjermanisë, Annalena Baerbock, ka paralajmëruar homologun e saj kinez se mbështetja e Pekinit për Moskën do të ndikonte në lidhjet dhe në vend të kësaj i kërkoi Kinës që të ndihmojë në përfundimin e luftës në Ukrainë. Duke folur në Pekin, ajo tha se lufta mbi 1000-ditore po prek të gjithë botën, shkruajnë mediat e huaja, përcjell Telegrafi. “Presidenti rus jo vetëm që po shkatërron rendin tonë të paqes evropiane përmes luftës së tij kundër Ukrainës, por tani po e tërheq Azinë në të përmes Koresë së Veriut”, citohet të ketë thënë ajo në një konferencë për shtyp. “Prandaj, unë dhe homologu im kinez kemi diskutuar në thellësi se kjo nuk mund të jetë as në interesin e Kinës”. Ajo u takua me ministrin e Jashtëm të Kinës, Wang Yi, për një “dialog strategjik” ndërsa Berlini kërkon të ndërtojë lidhje më të mira me Kinën duke u angazhuar në dallimet kryesore. Kina e paraqet veten si një palë neutrale në luftën e Ukrainës dhe thotë se nuk po dërgon ndihmë vdekjeprurëse për asnjërën palë, ndryshe nga SHBA dhe vendet e tjera perëndimore. Por ajo mbetet një aleat i ngushtë politik dhe ekonomik i Rusisë, dhe anëtarët e NATO-s kanë thënë se Pekini është një “mbështetës vendimtar” i luftës, të cilën nuk e ka dënuar kurrë. “Dronët nga fabrikat kineze dhe trupat e Koresë së Veriut që sulmojnë paqen në mes të Evropës po shkelin interesat tona kryesore të sigurisë evropiane”, tha Baerbock. /Telegrafi/",https://kohajone.com/aktualitet/putini-po-e-terheq-azine-ne-luften-e-ukraines-thote-ministrja-e-jashtme-e-gjermanise/,World,
1023,Irani thotë se do t’i mbajë “këshilltarët ushtarakë” në Siri,"Irani ka thënë të hënën se planifikon t’i mbajë “këshilltarët ushtarakë” në Siri, pasi qyteti i dytë më i madh i këtij vendi aleat, Alepo, është marrë nga rebelët përmes një ofensive të befasishme. Republika Islamike e Iranit, e cila e ka përkrahur presidentin sirian, Bashar al-Assad prej shpërthimit të luftës civile në Siri më 2011, ka thënë se angazhon “këshilltarë ushtarakë” në shtete vetëm me ftesë të Damaskut. “Ne kemi hyrë në Siri shumë vjet më parë, me ftesë zyrtare të Qeverisë siriane, kur populli sirian është përballur me kërcënim të terrorizmit”, ka thënë zëdhënësi i Ministrisë së Jashtme iraniane, Esmaeil Baqaeil. “Këshilltarët tanë ushtarakë kanë qenë prezentë në Siri, dhe janë ende” dhe do të vazhdojnë të jenë “në përputhje me dëshirën” e Qeverisë së Sirisë, ka thënë ai në një konferencë për media në Teheran. Baqaeil nuk e ka specifikuar nëse Irani do të rrisë numrin e forcave të veta në Siri, pas nisjes së ofensivës së rebelëve. Ai i ka bërë këto deklarata një ditë pasi ministri i Jashtëm i Iranit, Abbas Araghchi është takuar me Assadin në Damask, si shenjë mbështetjeje për presidentin sirian. Qyteti i Alepos ka rënë në duart e aleancës islamiste të rebelëve javën e kaluar, sipas Vëzhguesit Sirian për të Drejta të Njeriut, organizatë me bazë në Londër. Siria është në luftë prej vitit 2011, vitin kur Assadi i ka shtypur protestat demokratike. Prej atëherë konflikti është zgjeruar, me përfshirje të fuqive të huajve dhe të xhihadistëve, dhe për pasojë janë vrarë më shumë se 500.000 njerëz.",https://kohajone.com/aktualitet/irani-thote-se-do-ti-mbaje-keshilltaret-ushtarake-ne-siri/,World,
1024,Zelensky: Konflikti ka hyrë në një “periudhë të ndërlikuar”,"Presidenti ukrainas Volodymyr Zelensky ka thënë se rimarrja e pjesëve të territorit ukrainas mund të duhet të arrihet me mjete diplomatike dhe jo me forcë ushtarake. Në një intervistë me agjencinë japoneze të lajmeve, Kyodo News, Zelensky tha se është e vështirë të rimarrë me forcë disa nga pjesët e pushtuara ruse të vendit të tij, duke përfshirë gadishullin e Krimesë që Rusia aneksoi nga Ukraina në vitin 2014, siç janë gjërat, shkruajnë mediat e huaja, përcjell Telegrafi. Ai theksoi se hapa të tillë mund të konsiderohen “vetëm kur e dimë se jemi mjaft të fortë” për të parandaluar Rusinë të nisë një agresion të ri kundër Ukrainës. Komentet e Zelenskyt tregojnë një zhvendosje nga qëndrimi i tij i mbajtur prej kohësh se vendi i tij do të luftojë për të rimarrë të gjithë territorin e kapur nga Rusia. Zelensky i ka bërë thirrje administratës në largim të Joe Biden që të ndihmojë në bindjen e anëtarëve të NATO-s që të ftojnë Ukrainën për t’u bashkuar me aleancën, ndërsa Rusia vazhdon të bëjë fitime në fushën e betejës. Ai tha se konflikti ka hyrë në një “periudhë të ndërlikuar”. Në tetor, ai zbuloi një të ashtuquajtur plan fitoreje, i cili përmban një hap që disa aleatë të rëndësishëm perëndimorë kanë refuzuar deri më tani ta pranojnë: ftesën e Ukrainës për t’u bashkuar me NATO-n përpara përfundimit të luftës. /Telegrafi/",https://kohajone.com/aktualitet/zelensky-konflikti-ka-hyre-ne-nje-periudhe-te-nderlikuar/,World,
1025,DW: A mund të shihet G-20 si aleancë globale kundër urisë?,"Brazili ia dorëzoi presidencën e G20 Afrikës së Jugut. Lufta kundër varfërisë globale e krizës klimatike mbetet gjithashtu e rëndësishme edhe presidencën afrikano-jugore.
A ka ende një emërues të përbashkët bashkësia ndërkombëtare? Lajmi i mirë është: po. Nisma e Aleancës Globale Kundër Urisë dhe Varfërisë, e inicuar së fundmi në samitin e G20 është një shembull i tillë. Përfaqësuesit e qeverive nga vendet më të rëndësishme të industrializuara dhe në ekspansion u takuan në samitin në Rio de Zhaneiro nga 18 deri më 19 nëntor pikërisht për këtë çështje. Bashkëpunimit të iniciuar nga Brazili i bashkohen 82 vende, BE-në dhe Bashkimin Afrikan. Gjithashtu edhe 24 organizata ndërkombëtare, duke përfshirë Bankën Botërore dhe Organizatën e OKB-së për Ushqimin dhe Bujqësinë (FAO), si dhe 31 organizata joqeveritare. Për projektin nuk duhet të ketë mungesë parash. Banka Ndërkombëtare për Zhvillim (BID) do të ofrojë rreth 25 miliardë dollarë për të avancuar projektet e prodhimit të ushqimit, programet e kompensimit social, ushqimet shkollore dhe mikrokreditë. Synimi është nxjerrja e 500 milionë njerëzve nga varfëria deri në vitin 2030. Uria botërore turp për njerëzimin
Gjermania ishte një nga mbështetëset e parë të nismës. Ministrja e Zhvillimit, Svenja Schulze solli gjithashtu në këtë iniciativë edhe Aleancën për Sigurinë Globale të Ushqimit, e themeluar dy vjet më parë si pjesë e presidencës gjermane të G7-s atëkohë. Grupi joformal i vendeve të G20 është një nga forumet e pakta në të cilat përfaqësuesit e qeverive nga vendet me konflikt interesi ende takohen personalisht. I themeluar fillimisht në 2008 në përgjigje të krizës financiare të viteve 1990 në Azi, sot ky grup është një forum që bashkon veriun dhe jugun global, G7 dhe vendet BRICS. Flavia Loss de Araujo, eksperte braziliane e marrëdhënieve ndërkombëtare, e konsideron të suksesshme presidencën e G20 të Brazilit, e cila do t’i kalojë Afrikës së Jugut më 1 dhjetor. “Brazili mori mbështetje për çështjet më të rëndësishme që propozoi: urinë dhe varfërinë, çështje që janë lënë pas dore gjithmonë nga vendet e pasura”, shkroi ajo në një kontribut për platformën online The Conversation, një forum për shkëmbimin akademik dhe gazetaresk. “Shumë fonde për mbrojtjen dhe kthesën energjitike”
Në deklaratën përfundimtare të samitit, vendet e G20 pranuan se “bota prodhon më se mjaftueshëm ushqime për të zhdukur urinë”. Nuk mungojnë njohuritë se si do bërë kjo, por vullneti politik për të krijuar kushtet për akses më të mirë në ushqim”. Megjithatë, ekspertja e Amerikës Latine, Claudia Zilla nga Fondacioni Shkencë dhe Politikë (SWP) paralajmëron kundër pritshmërive të tepërta: “Për momentin, shumë para të vendeve të industrializuara po shkojnë drejt mbrojtjes dhe tranzicionit energjetik”, tha ajo për DW. Tranzicioni energjitik dhe kriza klimatike u përmendën po ashtu në deklaratën përfundimtare të G20, por ato mbeten deklarata abstrakte. Shtetet “ritheksojnë” aty, se do të “kufizonin ngrohjen globale në 1.5 gradë” dhe njoftojnëm se “do të rrisnin financimin e klimës nga të gjitha burimet nga miliarda në trilionë”. Duke pasur parasysh rezultatet jo shumë optimiste të konferencës së fundit të OKB-së për klimën në Baku, Brazilit i dalin tani shumë detyra përpara këtë çështje edhe pas përfundimit të presidencës së G20-ës. Sepse Konferenca e ardhshme e klimës, COP30, do të zhvillohet në Belém, Brazil, në nëntor të vitit 2025. Brazili do të marrë gjithashtu presidencën e vendeve të BRICS në vitin 2025. Pasardhësja e Brazilit si drejtuese e radhës e presidencë së G20-s nga 1 Dhjetori, Afrika e Jugut ka të ngjarë të vazhdojë të trajtojë çështjenn e ndryshimeve klimatike gjatë presidencës së saj por me një fokus të ndryshëm. Sipas ekspertes së financave dhe borxhve, Magalie Masamba nga Universiteti i Pretorias, financimi i masave për mbrojtjen e klimës mund të lidhet, për shembull, me rritjen e madhe të borxheve të shumë vendeve në rajon. Falje e borxheve për mbrojtjen e klimës?
“Shumë vende afrikane po përballen me një krizë serioze borxhi që kërcënon rritjen dhe zhvillimin ekonomik,” shkruan Masamba në një analizë për Institutin Studimor Afrikan, APRI. Kryesimi i G20 nga Afrika e Jugut është një mundësi unike për të lidhur iniciativat për lehtësimin e borxheve me arritjen e Objektivave të Zhvillimit të Qëndrueshëm (SDGs) dhe masave të kushtueshme për përshtatjen ndaj ndryshimeve klimatike. Kjo është e mundur vetëm me instrumente inovative financimi. Kurse planet e favorizuara nga Brazili gjatë presidencës së G20 për një taksë minimale globale për super të pasurit, me të cilën të mund të financohen masat e mbrojtjes së klimës dhe programet sociale kundër urisë dhe varfërisë, ndoshta do të shfaqet vetëm në deklaratat përfundimtare. Koordinatori i G20, Gustavo Westmann, përgjegjës për marrëdhëniet ndërkombëtare në zyrën presidenciale braziliane, është i kënaqur me hapat e vegjël: “Ne kemi arritur të vendosim taksimin e super të pasurve si një çështje që duhet trajtuar, por asgjë më shumë,” pranoi ai në një intervistë me DW.
Astrid Prange | Bruno Lupion",https://kohajone.com/aktualitet/dw-a-mund-te-shihet-g-20-si-aleance-globale-kunder-urise/,World,
1026,"Scholz në vizitë të papritur në Kiev, ndan ndihmë të re ushtarake për Ukrainën","Kancelari gjerman, Olaf Scholz, e ka bërë një vizitë të papritur të hënën në Ukrainë, për të rikonfirmuar mbështetjen e Berlinit ndaj Kievit, teksa lufton pushtimin rus. Ai është zotuar për t’i ofruar Ukrainës ndihmë ushtarake shtesë në vlerë të 650 milionë eurove, dhe ka thënë se armët do të arrijnë në Kiev deri në fund të vitit. “Kam udhëtuar me tren drejt Kievit përgjatë natës, drejt një vendi që po mbron veten kundër agresionit rus për më shumë se 1.000 ditë”, ka thënë Scholz përmes një postimi në X – platformë e njohur më parë si Twitter. Ai ka thënë përmes një deklarate se “Ukraina e ka mbrojtur veten në mënyrë heroike kundrejt luftës agresive të Rusisë”. “Përmes rikthimit tim këtu në Kiev, dua të shpres solidaritetin tim me Ukrainën”, ka thënë Scholz, i cili përballet me zgjedhje të reja në shkurt. “Dua ta bëj të qartë prej këtu që Gjermania do të mbetet mbështetësja më e madhe evropiane e Ukrainës”. Ai ka thënë se “Ukraina mund të mbështetet te Gjermania”. Kjo vizitë është realizuar vetëm disa javë pasi Scholz është kritikuar ashpër nga presidenti ukrainas, Volodymyr Zelensky për një bisedë telefonike me presidentin rus, Vladimir Putin. Kjo thirrje telefonike është zhvilluar në kohën e spekulimeve se çfarë do të thotë për Ukrainën udhëheqësia e re amerikane që nis punën në janar. Lufta në Ukrainë ka nisur më 24 shkurt të vitit 2022. Presidenti rus, Vladimir Putin, e quan luftën “operacion special ushtarak” për të çmilitarizuar Ukrainën. Perëndimi është përgjigjur ndaj Rusisë, duke goditur ekonominë e këtij shteti me sanksione të ashpra. Si pasojë e luftës kanë vdekur mijëra persona dhe miliona të tjerë janë zhvendosur nga shtëpitë e tyre. REL",https://kohajone.com/aktualitet/scholz-ne-vizite-te-papritur-ne-kiev-ndan-ndihme-te-re-ushtarake-per-ukrainen/,World,
1027,"Albin Kurti kërkon dërgimin e forcave speciale të Kosovës në Veri, KFOR dhe NATO nuk e lejojnë","Misioni i NATO-s në Kosovë, KFOR, konfirmoi për Radion Evropa e Lirë se institucionet e Kosovës, pas shpërthimit në kanalin e Ibër-Lepencit në Komunën e Zubin Potokut në veri më 29 nëntor, kishin kërkuar autorizim nga komandanti i KFOR-it për dërgimin e mundshëm të Forcës së Sigurisë së Kosovës (FSK) në zonën e prekur. “Komandanti i KFOR-it nuk ka dhënë një autorizim të tillë, bazuar në vlerësimin e tij të sigurisë dhe veprimet që tashmë janë ndërmarrë nga KFOR-i”, tha KFOR në një përgjigje me shkrim për Radion Evropa e Lirë. Kosova e bëri këtë kërkesë në përputhje me marrëveshjen e vitit 2013 të nënshkruar mes institucioneve të Kosovës dhe NATO-s, sipas së cilës, kryeministri i atëhershëm i Kosovës, Hashim Thaçi, e siguroi NATO-n se FSK-ja nuk do të shkojë në veri pa pëlqimin paraprak të KFOR-it. “Siç është komunikuar në deklaratën tonë të djeshme, KFOR ka vendosur njësite për të siguruar zonën e dëmtuar të kanalit të ujit në Zubin Potok. KFOR gjithashtu ka ofruar ndihmë shtesë për institucionet në Kosovë, duke përfshirë mbështetje logjistike dhe për asgjësimin e mjeteve shpërthyese”, tha KFOR në përgjigjen e tij. Misioni shtoi se komandanti i KFOR-it mbetet në kontakt me të gjithë partnerët e tij kryesorë dhe se po e mban situatën nën vëzhgim. Kosova fajëson Serbinë se qëndron pas shpërthimit në veri, akuzë që Serbia e mohon. Kryeministri i Kosovës, Albin Kurti, të dielën në mbrëmje gjatë një konference për shtyp nuk iu përgjigj pyetjes nëse ai i kishte kërkuar KFOR-it leje për ta dërguar FSK-në në veri, por tha se “ne jemi të kufizuar në veri duke qenë se ushtria jonë, bazuar në marrëveshjen e vitit 2013, nuk mund të shkojë në veri.” “Prandaj, situata atje nuk është e njëjtë si në pjesët e tjera të vendit tonë.” Pasojat e një shpërthimi në kanalin e Ibër-Lepencit në veri të Kosovës, 30 nëntorit. Kurti shtoi se, edhe pse nuk i pëlqen zotimi i dhënë për mosdërgimin e FSK-së në veri, ai do ta respektojë atë. “A do të ishte më mirë dhe më e sigurt të ishte ushtria e Kosovës? Po, do të ishte. Mirëpo, nuk është atje, dhe ne e respektojmë atë zotim që ka dhënë Thaçi”, ka thënë Kurti. Më herët gjatë ditës së sotme, presidenti serb Aleksandar Vuçiq tha se Kurti e ka bërë këtë kërkesë NATO-s. Shpërthimi ndaj kanalit në fshatin Varragë të Zubin Potokut nuk shkaktoi viktima, por e krijoi një çarje të madhe në murin anësor të tij, duke shkaktuar rrjedhe të ujit jashtë kanalit, duke bërë që disa pjesë të vendit të përballeshin me reduktime uji. Nga hidro-sistemi Ibër-Lepenci, në Gazivodë (Zubin Potok), furnizohet me ujë i gjithë veriu i Kosovës, rajonet e Mitrovicës si dhe Prishtina me rrethinë, përfshirë edhe Korporatën Energjetike të Kosovës për ftohjen e termoelektranave të saj./Europa e Lirë/",https://kohajone.com/aktualitet/albin-kurti-kerkon-dergimin-e-forcave-speciale-te-kosoves-ne-veri-kfor-dhe-nato-nuk-e-lejojne/,World,
1028,Trump emëron vjehrrin e vajzës së tij si këshilltar të lartë për çështjet arabe dhe të Lindjes së Mesme,"Presidenti i sapozgjedhur Donald Trump ka zgjedhur miliarderin Massad Boulos për të shërbyer si këshilltar i lartë për çështjet arabe dhe të Lindjes së Mesme, njoftoi ai të dielën. Boulos është vjehrri i vajzës së Trump, Tiffany, dhe ishte shumë i përfshirë në fushatën e presidentit të zgjedhur me komunitetet myslimane në shtetet e fushëbetejës. Trump nuk e përmendi lidhjen e tij familjare me Boulos në njoftimin e së dielës. “Massad është një avokat i kompletuar dhe një udhëheqës shumë i respektuar në botën e biznesit, me përvojë të gjerë në skenën ndërkombëtare”, shkroi Trump në një postim në Truth Social . “Ai është një tregtar dhe një mbështetës i palëkundur i PAQES në Lindjen e Mesme. Ai do të jetë një avokat i fortë për Shtetet e Bashkuara dhe interesat e saj, dhe jam i kënaqur që e kam në ekipin tonë!”, shkroi Trump, i cili gjithashtu mbrojti kredencialet konservatore të miliarderit. Të shtunën, Trump emëroi ekzekutivin e pasurive të paluajtshme Charles Kushner për të shërbyer si ambasadori i ardhshëm i SHBA në Francë. Ai është babai i Jared Kushner, dhëndrit të Trump.",https://kohajone.com/bota/trump-emeron-vjehrrin-e-vajzes-se-tij-si-keshilltar-te-larte-per-ceshtjet-arabe-dhe-te-lindjes-se-mesme/,World,
1029,SHBA dhe BE dënojnë “përdorimin e tepruar të forcës” ndaj protestuesve në Gjeorgji,"Shtetet e Bashkuara të Amerikës dhe Bashkimi Europian kanë dënuar “përdorimin e tepruar të forcës” nga policia në Gjeorgji kundër protestuesve që kanë dalë në rrugë në Tbilisi për të kundërshtuar një vendim të qeverisë për të pezulluar negociatat e anëtarësimit me BE-në. Por pavarësisht kritikave, kryeministri gjeorgjian Irakli Kobakhidze vlerësoi policinë të dielën për mënyrën se si reagoi ndaj protestuesve që sipas tij “po ndiqnin urdhrat e huaj për të minuar shtetin”. Për të tretën natë me radhë protestuesit u mblodhën në kryeqytetin gjeorgjian për të kundërshtuar një vendim të qeverisë për të pezulluar negociatat për t’u bashkuar me Bashkimin Evropian. Protestuesit ngritën barrikada dhe hodhën fishekzjarrë para parlamentit, disa në drejtim të policisë, që u përgjigj duke hedhur ujë me presion dhe gaz lotsjellës. Policia vazhdoi arrestimin e protestuesve. “Unë po protestoj kundër Rusisë. Rusia po përpiqet të pushtojë të gjithë Gjeorgjinë dhe ata po përpiqen të na pushtojnë neve duke zgjedhur qeverinë që duan në Gjeorgji. Ata duan të na skllavërojnë. Ne duam paqen, por ne jemi në gjendje të luftojmë për lirinë tonë”, thotë një banor. “Ne po zgjedhim një mënyrë evropiane. Lirinë e fjalës. Lirinë e të drejtave të njeriut. Ne jemi për këtë. Dhe ne nuk do të heqim dorë. Ne nuk do të dorëzohemi. Dhe do të bëjmë çmos për të rifituar të drejtën tonë”, thotë një banore. Shtetet e Bashkuara dhe Bashkimi Europian kanë dënuar mënyrën se si policia ka reaguar ndaj protestuesve dhe kanë theksuar se Gjeorgjia ka zgjedhur të kalojë nga një rrugë pro-perëndimore drejt Rusisë. Gjeorgjia, një vend me 3.7 milionë banorë që dikur ishte pjesë e Bashkimit Sovjetik, është zhytur në krizë që kur partia qeverisëse “Ëndrra Gjeorgjiane” tha të enjten se do të ndalonte bisedimet për anëtarësimin në Bashkimin Evropian për katër vitet e ardhshme. Njoftimi i qeverisë se po pezullonte negociatat për t’u bashkuar me BE-në erdhi disa orë pasi Parlamenti Evropian miratoi një rezolutë që dënonte zgjedhjet e muajit tetor si “jo të lira dhe jo të drejta”. Vëzhguesit evropianë thanë se zgjedhjet e muajit tetor u zhvillua në një atmosferë përçarëse, ku nuk munguan raste të blerjes së votës, votimit të dyfishtë dhe dhunës fizike. Opozita thotë se zgjedhjet ishin të manipuluara. Por pavarësisht kritikave, kryeministri gjeorgjian Irakli Kobakhidze vlerësoi policinë të dielën për mënyrën se si reagoi ndaj protestuesve që sipas tij “po vepronin sipas urdhrave të huaj për të minuar shtetin”. Duke thelluar krizën kushtetuese në vend, presidentja në largim Salome Zourabichvili, një kritike e qeverisë dhe një avokate e fortë e anëtarësimit të Gjeorgjisë në BE – tha të shtunën se ajo do të refuzonte të largohej nga zyra, kur mandati i saj të përfundojë në fund të muajit dhjetor. Ajo do të qëndrojë në detyrë sepse parlamenti i ri, i dalë nga zgjedhjet e muajit tetor, ishte i paligjshëm dhe nuk kishte autoritet për të emëruar pasardhësin e saj. “E kuptoj gjendjen e saj emocionale, por sigurisht që më 29 dhjetor ajo do të duhet të largohet nga rezidenca e saj dhe t’ia dorëzojë këtë ndërtesë një presidenti të zgjedhur në mënyrë legjitimie. Ju kujtoj se ajo humbi zgjedhjet e 26 tetorit. Ajo luftoi që opozita radikale të fitonte zgjedhjet e 26 tetorit dhe mendoi se kjo do të garantonte qëndrimin e saj në detyrë. Por ajo i humbi shumë keq zgjedhjet e 26 tetorit”, tha kryeministri i Gjeorgjisë. Kryeministri i Gjeorgjisë gjithashtu hodhi poshtë njoftimin e Uashingtonit të shtunën se po pezullonte partneritetin e tij strategjik me Gjeorgjinë. Ai tha se kjo ishte një “ngjarje e përkohshme” dhe Gjeorgjia do të bisedonte me administratën e re të Presidentit të zgjedhur Donald Trump kur të marrë detyrën në janar. Ndërkohë zyrtari rus i sigurisë, Dmitry Medvedev tha të dielën se një “tentativë revolucioni po ndodhte në Gjeorgji”. Ish-presidenti rus tha në rrjetin Telegram se Gjeorgjia “po lëvizte me shpejtësi përgjatë rrugës ukrainase, në humnerën e errët”. Për pjesën më të madhe të periudhës që nga rënia e Bashkimit Sovjetik në vitin 1991, Gjeorgjia ka anuar fuqishëm drejt Perëndimit dhe është përpjekur të distancohet nga ndikimi i Rusisë. Por vendimet e partisë “Ëndrra Gjeorgjiane” kohën e fundit kanë alarmuar qeveritë perëndimore duke thënë se këto vendim kanë tendenca gjithnjë e më autoritare dhe pro-ruse. Në qershor qeveria miratoi një ligj që detyron OJQ-të të regjistrohen si “agjentë të huaj” nëse marrin më shumë se 20% të financimit të tyre nga jashtë. Në shtator, parlamenti miratoi një ligj që frenon të drejtat e komunitetit LGBT. Qeveria thotë se po vepron për të mbrojtur vendin nga ndërhyrjet e huaja dhe për të shmangur njëluftë të re me Rusinë.
Zëri i Amerikës",https://kohajone.com/aktualitet/shba-dhe-be-denojne-perdorimin-e-tepruar-te-forces-ndaj-protestuesve-ne-gjeorgji/,World,
1030,Moti i keq shkakton viktima dhe dëme,"Dy persona humbën jetën dje, pasi kushtet intensive të motit vazhdojnë të ndikojnë në ishullin grek të Lemnosit. Autoritetet lëshuan një alarm emergjence duke u kërkuar banorëve të Kontias, në Lemnos, që të evakuohen në qytetin e Myrinas për shkak të tejmbushjes së një dige lokale. Një 70-vjeçar në Kontias ka humbur jetën pas një dëmtimi fatal në kokë, të shkaktuar nga një rënie, teksa pastronte shkallët e shtëpisë së tij, të cilat ishin bërë të rrëshqitshme. Burri u transportua në spitalin e Myrinës, ku u konstatua vdekja. Ishulli vazhdon të përballet me ndikimin e rëndë të ngjarjeve të vazhdueshme të motit. Më herët një fermer 57-vjeçar u gjet i vdekur nga zjarrfikësit në zonën e Kontias, pasi familja e tij e raportoi atë të zhdukur pas motit të rëndë të mëngjesit të së shtunës në ishull. Burri ishte zhdukur pranë digës së Kontiasit, e cila ishte përmbytur. Në Rodos, reshjet e dendura shkaktuan ndërprerje të konsiderueshme, veçanërisht në fshatrat Pastida, Kremasti, Ialyssos dhe Maritsa. Rrugët e përmbytura kanë bllokuar mbi 20 automjete, duke bërë që autoritetet e mbrojtjes civile të këshillojnë kundër çdo udhëtimi deri në përmirësimin e kushteve të motit./  a.jor. ATSH",https://kohajone.com/aktualitet/moti-i-keq-shkakton-viktima-dhe-deme/,World,
1031,The Telegraph: Harta që tregon se ‘lufta e fshehtë’ e Rusisë me Perëndimin tani ka filluar,"Rrëzimi i avionit të mallrave të postës së shpejtë DHL në afërsi të aeroportit të Vilniusit të hënën, bombat që së fundmi frikësuan banorët e Londrës, nga sheshi Euston, aeroporti Gatwick e deri të ambasada amerikane, janë vetëm disa nga tentativat e Rusisë për të filluar luftën e fshehtë me Perëndimin, shkruan Telegraph. Madje dronët që janë parë duke fluturuar mbi bazat ajrore amerikane në Britani të Madhe dhe shpërthimi i armëve në fabrikat e municionit në Wales në prill, vetëm sa kanë përshkallëzuar situatën. Kabllot e telekomunikacionit që u këputën në Detin Baltik në fillim të këtij muaji, sulmet me zjarrvënie përfshirë ato të bizneseve ukrainase në Leyton në lindje të Londrës në mars të këtij viti, ndërhyrja në operatorët hekurudhor në Çeki, janë tregues i qartë, janë raste e tjera të regjistruara. Dëmet në satelitë dhe pengimi, shkaktoi ndryshime në programet televizive në të gjithë Evropën. Dhjetëra incidente tjera të ngjashme ndodhën, ndërsa Perëndimi mbështet Ukrainën, nderkohe Rusia ka rritur veprimet e sabotazhit nëpër Evropë dhe më gjerë – duke ndjellë ndjenjën e pasigurisë në kontinent që nga Lufta e Ftohtë. Shërbimet e sigurisë tashmë kanë dhënë alarmin. “Ne duhet të presim të shohim akte të vazhdueshme agresioni këtu në shtëpi”, tha drejtori i përgjithshëm i MI5, Ken McCallum në një fjalim muajin e kaluar. javanews.al “GRU [shërbimi i inteligjencës ushtarake të Rusisë] në veçanti është në një mision për të krijuar kaos në rrugët britanike dhe evropiane: ne kemi parë zjarrvënie, sabotim dhe më shumë. Veprime të rrezikshme të kryera në rritje”, shtoi ai. Është, tha ai, një “fushatë e bashkërenduar” që kërkon një “përgjigje të fortë dhe të qëndrueshme”. Këtë javë, Bruno Kahl, kreu i shërbimit të inteligjencës së jashtme të Gjermanisë, tha se “masat hibride” ruse vetëm rrisin “rrezikun që NATO përfundimisht të konsiderojë thirrjen e klauzolës së saj të mbrojtjes reciproke [neni 5]”. Dhe në një fjalim të përbashkët me homologun e tij francez të premten, Sir Richard Moore, shefi i MI6 – i njohur si “C” – foli për “boshtin moralisht të falimentuar të agresionit” të mbikëqyrur nga Vladimir Putin. “Kohët e fundit kemi zbuluar një fushatë jashtëzakonisht të pamatur të sabotazhit rus në Evropë, edhe pse Putini dhe bashkëpunëtorët e tij i drejtohen goditjeve bërthamore, për të mbjellë frikë për pasojat e ndihmës ndaj Ukrainës dhe për të sfiduar vendosmërinë perëndimore për ta bërë këtë”, tha ai. Por, “siguria jonë – britanike, franceze, evropiane dhe transatlantike – do të rrezikohet”, shtoi Sir Richard për perspektivën që Putini ta reduktojë Ukrainën në një shtet vasal. “Kostoja e mbështetjes së Ukrainës është e njohur mirë, por kostoja e mosbërjes së kësaj do të ishte pafundësisht më e lartë”, shtoi ai.",https://kohajone.com/aktualitet/the-telegraph-harta-qe-tregon-se-lufta-e-fshehte-e-rusise-me-perendimin-tani-ka-filluar/,World,
1032,Kancelari gjerman Olaf Scholz kundërshton ndalimin e partisë së ekstremit të djathtë AfD,"Kancelari gjerman Olaf Scholz tha se kundërshtonte ndalimin e partisë ”Alternativa për Gjermaninë” (AfD) të ekstremit të djathtë. Ai tha se shërbimet sekrete vendase duhen të vazhdonin të monitoronin partinë dhe të mblidhnin materiale, por paralajmëroi se autoritetet duhet të jenë “shumë të kujdesshme me një procedurë ndalimi”. “Gjëja më e keqe do të ishte një procedurë për të cilën ju aplikoni, e cila zgjat disa vjet (…) dhe më pas mund të shkojë keq në fund”, tha Scholz në një takim elektoral në qytetin e Potsdamit, afër Berlinit. Sipas ligjit gjerman, parlamenti ose qeveria mund të aplikojnë në Gjykatën Kushtetuese Federale për ndalimin e një partie të caktuar. Në fillim të këtij muaji, një grup prej më shumë se 100 ligjvënësish nga parti të ndryshme në Bundestag paraqitën një kërkesë për një procedurë ndalimi. Mbetet për t’u parë nëse masa mund të fitojë shumicën. Së fundmi, 17 ekspertë të së drejtës kushtetuese u shkruan komisioneve të punëve të brendshme dhe ligjore të Bundestagut, duke shprehur mendimin se një procedurë ndalimi do të kishte një shans për sukses./  a.jor. ATSH",https://kohajone.com/aktualitet/kancelari-gjerman-olaf-scholz-kundershton-ndalimin-e-partise-se-ekstremit-te-djathte-afd/,World,
1033,CNN: Temperaturat brutalisht të ftohta dhe reshjet e borës mbulojnë gjysmën e SHBA-së,"Zyrtarët në qarqet veriore të Nju Jorkut kanë shpallur gjendje të jashtëzakonshme ndërsa përgatiten për një stuhi të madhe dëbore që tashmë ka hedhur mbi dy metra dëborë në Midwest dhe parashikohet të grumbullohet më shumë këtë fundjavë. Guvernatori Kathy Hochul njoftoi të shtunën në mëngjes se 11 qarqe, përfshirë Erie County që përfshin Buffalo, janë në gjendje të jashtëzakonshme dhe shumë lagje tashmë kanë parë një sasi të madhe reshjesh dëbore. Autoritetet lokale kanë paralajmëruar për kushte të rrezikshme për udhëtarët e Ditës së Falënderimeve që përpiqen të kthehen në shtëpi Në SHBA, reshjet e para të mëdha të borës të sezonit kanë mbuluar qytetet përgjatë liqenit Erie. Moti i acartë pritet të vazhdojë edhe javën e ardhshme, duke shkaktuar probleme në rajonet e Liqeneve të Mëdha, Rrafshnalta dhe Midwest. Rreth 60 centimetra borë ranë në disa pjesë të Nju Jorkut, Ohajos dhe Miçiganit, dhe 73 centimetra u regjistruan në skajin veriperëndimor të Pensilvanisë. Autoritetet lokale kanë paralajmëruar për kushte të rrezikshme për ata që udhëtojnë për Ditën e Falënderimeve dhe përpiqen të kthehen në shtëpi. “Udhëtimi do të jetë jashtëzakonisht i vështirë dhe i rrezikshëm këtë fundjavë, veçanërisht në zonat ku mund të grumbullohen disa metra dëborë shumë shpejt”, tha Shërbimi Kombëtar i Motit. Një pjesë e I-90 në Pensilvani u mbyll, ashtu si edhe korsitë drejt perëndimit të Nju Jorkut. Rritja e rrymave ajrore të Arktikut gjatë kësaj jave solli temperatura më shumë se 10 gradë nën mesataren në Rrafshnaltën Veriore, sipas Shërbimit të Motit, i cili lëshoi paralajmërime për mot të ftohtë për pjesë të Dakotës së Veriut. Rryma e ftohtë ajrore pritet të lëvizë në lindje të Shteteve të Bashkuara deri të hënën.",https://kohajone.com/aktualitet/cnn-temperaturat-brutalisht-te-ftohta-dhe-reshjet-e-bores-mbulojne-gjysmen-e-shba-se/,World,
1034,Costa dhe Kallas vizitojnë Ukrainën në ditën e parë të detyrës,"Presidenti i ri i Këshillit Evropian, Antonio Costa dhe shefja e politikës së jashtme, Kaja Kallas vizituan sot Kievin për të treguar mbështetjen e BE-së për Ukrainën dhe kjo në ditën e tyre të parë në detyrë. Gjatë vizitës së tyre shumë simbolike, dyshja planifikon të takohet me presidentin ukrainas, Volodymyr Zelensky dhe ta sigurojë atë për mbështetjen e Bashkimit Evropian në luftën gjithëpërfshirëse të Rusisë kundër Ukrainës, e cila filloi në shkurt 2022. “Ne erdhëm për të dhënë një mesazh të qartë se ne qëndrojmë me Ukrainën dhe ne vazhdojmë të japim mbështetjen e plotë për të”, tha Costa. ”Kjo përfshin edhe mbështetje humanitare, financiare, ushtarake dhe diplomatike”, shtoi ai. Ai tha se një temë, përveç konfliktit aktual, do të ishte “e ardhmja e tyre e përbashkët evropiane” dhe integrimi i planifikuar i Ukrainës në BE. Costa dhe Kallas të dy zyrtarisht morën detyrën orë më parë, në mesnatë, së bashku me ekipin e ri të komisionerëve nën mandatin e dytë të presidentes së Komisionit Evropian, Ursula von der Leyen. Ata zëvendësojnë ish-presidentin e Këshillit Evropian Charles Michel dhe kryediplomatin e mëparshëm të bllokut Josep Borrell, pas zgjedhjeve të BE-së në qershor. Vizita e dy zyrtarëve të BE-së vjen në një moment veçanërisht të vështirë për Ukrainën. Në lindje të vendit, forcat ruse kanë arritur përfitime të konsiderueshme territoriale. Në të njëjtën kohë, është e paqartë nëse Shtetet e Bashkuara do të vazhdojnë nivelin aktual të mbështetjes, pasi presidenti i sapozgjedhur i SHBA Donald Trump të marrë detyrën në janar. Nëse nuk do të jetë kështu, vendet evropiane do të duhet të rrisin ndjeshëm ndihmën e tyre ushtarake për Ukrainën që të vazhdojë luftën e saj mbrojtëse. Shefja e politikës së jashtme të BE-së Kaja Kallas tha se ishte thelbësore që Evropa t’i tregojë Ukrainës se qëndron në krah të saj. ”Situata në fushën e betejës është shumë, shumë e rëndë”, tha ajo./  a.jor. ATSH",https://kohajone.com/aktualitet/costa-dhe-kallas-vizitojne-ukrainen-ne-diten-e-pare-te-detyres/,World,
1035,"SHBA monitoron ‘nga afër’ situatën në Siri, i dërgon mesazh Bashar al-Assadit","Presidenti i Sirisë ka deklaruar se vendi i tij “do të mbrojë stabilitetin dhe integritetin territorial” pasi rebelët thuhet se kanë marrë nën kontroll pjesën më të madhe të qytetit më të madh në vend, Aleppos. Në komentet e tij të para publike që nga fillimi i ofensivës, Bashar al Assad tha se regjimi do të mposht “terroristët dhe mbështetësit e tyre”. Ndër tjera, ai shtoi se Siria është në gjendje t’i mposht rebelët, pavarësisht se sa intensifikohen sulmet e tyre. Të shtunën, mijëra kryengritës pushtuan pjesën më të madhe të Aleppos, duke kontrolluar aeroportin, përpara se të zgjeronin ofensivën e tyre në një provincë aty pranë. Ata u përballën me pak ose aspak rezistencë nga trupat qeveritare, sipas luftëtarëve dhe aktivistëve. Mijëra luftëtarë pushtuan gjithashtu qytete dhe fshatra në Hamën veriore, një provincë ku ata kishin prani përpara se të dëboheshin nga trupat qeveritare në vitin 2016. Bëhet e ditur se ofensiva e shpejtë dhe e befasishme ngre pikëpyetje rreth gatishmërisë së forcave të armatosura të al-Assadit, shkruan skynews, përcjell Telegrafi. Kryengritësit, të udhëhequr nga grupi xhihadist salafi, Hayat Tahrir al Sham dhe duke përfshirë luftëtarët e mbështetur nga Turqia, filluan ofensivën e tyre shokuese të mërkurën. Ata fillimisht organizuan një sulm të dyfishtë në Aleppo dhe në fshatin Idlib, duke hyrë në Aleppo dy ditë më vonë. Deri të shtunën në mbrëmje, ata kishin pushtuar të paktën katër qytete në provincën qendrore Hama. Sipas Observatorit Sirian për të Drejtat e Njeriut (SOHR) me qendër në Mbretërinë e Bashkuar, të paktën 327 persona, përfshirë 44 civilë, janë vrarë që nga fillimi i operacionit të mërkurën. Mijëra njerëz gjithashtu thuhet se janë zhvendosur pas përshkallëzimit të dhunës. Ndryshe, kryengritësit organizuan një përpjekje për të rimarrë zonat që ata kontrollonin në Hama në vitin 2017, por dështuan. Forcat e armatosura të Sirisë thanë në një deklaratë ato po përgatisin një kundërsulm. Deklarata pranoi se kryengritësit hynë në pjesë të mëdha të qytetit, por tha se ata nuk kanë krijuar baza apo postblloqe. Ndërkohë, ministria ruse e Mbrojtjes tha se forcat e saj ajrore kishin kryer sulme ndaj rebelëve sirianë në mbështetje të ushtrisë së vendit. Rusia ka qenë një aleat kyç për presidentin Assad gjatë luftës civile siriane, duke e ndihmuar atë të rimarrë kontrollin mbi vendin pas një kryengritjeje që filloi në vitin 2011. Së fundmi, Shtëpia e Bardhë ka njoftuar se SHBA-ja “po e monitoron nga afër situatën”. “Refuzimi i vazhdueshëm i regjimit të Asadit për t’u përfshirë në procesin politik të përshkruar në Rezolutën 2254 të OKB-së dhe mbështetja e tij në Rusi dhe Iran, krijoi kushtet që po shpalosen tani, duke përfshirë rënien e linjave të regjimit të Asadit në Sirinë veriperëndimore”, tha Shtëpia e Bardhë. “Në të njëjtën kohë, Shtetet e Bashkuara nuk kanë asnjë lidhje me këtë ofensivë. Ne kërkojmë uljen e tensioneve, mbrojtjen e civilëve dhe grupeve minoritare dhe një proces politik serioz dhe të besueshëm që mund t’i jap fund kësaj lufte civile njëherë e përgjithmonë me një zgjidhje politike në përputhje me Rezolutën 2254”, shtoi ajo. Rezoluta 2254 e Këshillit të Sigurimit të Kombeve të Bashkuara u miratua njëzëri në dhjetor 2015 – duke bërë thirrje për një armëpushim dhe zgjidhje politike në Siri. Megjithatë, nuk është bërë ndonjë përparim real për zbatimin e rezolutës. /Telegrafi/",https://kohajone.com/aktualitet/shba-monitoron-nga-afer-situaten-ne-siri-i-dergon-mesazh-bashar-al-assadit/,World,
1036,Shtetet e Bashkuara të Amerikës njoftuan se pezulluan  partneritetin e tyre strategjik me Gjeorgjinë,"Shtetet e Bashkuara të Amerikës njoftuan se pezulluan  partneritetin e tyre strategjik me Gjeorgjinë lidhur me vendimin e qeverisë për të refuzuar bisedimet drejt anëtarësimit në Bashkimin Evropian. Masa vjen pas vendimit të partisë pro ruse ”Ëndrra gjeorgjiane” për të pezulluar bisedimet e pranimit në BE, të cilën zëdhënësi i Departamentit të Shtetit të SHBA, Matthew Miller e quajti “tradhti të kushtetutës së Gjeorgjisë”, në një postim në platformën e mediave sociale X. ”Vendimi i ‘Ëndrrës gjeorgjiane’ për të pezulluar procesin e anëtarësimit të Gjeorgjisë në BE bie ndesh me premtimin ndaj popullit gjeorgjian, i sanksionuar në kushtetutën e tij për të ndjekur integrimin e plotë në Bashkimin Evropian dhe NATO”, tha Departamenti i Shtetit në një deklaratë. “Populli gjeorgjian mbështet në masë të madhe integrimin me Evropën”, vazhdoi ai. “Duke pezulluar procesin e pranimit të Gjeorgjisë në BE, ‘Ëndrra gjeorgjiane’ ka refuzuar mundësinë për lidhje më të ngushta me Evropën”, thekson DASH. SHBA kritikoi gjithashtu “përdorimin e tepruar të forcës nga policia kundër gjeorgjianëve që kërkojnë të ushtrojnë të drejtat e tyre për tubim dhe shprehje, duke përfshirë lirinë e tyre për të protestuar në mënyrë paqësore”. Tensionet në Gjeorgji janë intensifikuar ditët e fundit. Presidentja pro evropiane, Salome Zourabichvili tha në një video-mesazh të shtunën se ajo do të dorëzonte detyrën, vetëm pasi të vendosej një qeveri e zgjedhur në mënyrë legjitime. Opozita gjeorgjiane ka refuzuar të njohë rezultatet e zgjedhjeve të 26 tetorit, ku partia nacionaliste ”Ëndrra gjeorgjiane” u shpall fituese nga komisioni zgjedhor. Në seancën e parë parlamentare që nga zgjedhjet e kësaj jave, ligjvënësit e opozitës refuzuan të merrnin vendet e tyre. Që nga zgjedhjet, turma të mëdha demonstruesish janë mbledhur në të gjithë Gjeorgjinë për të protestuar kundër vendimit të qeverisë./  a.jor. ATSH",https://kohajone.com/aktualitet/shtetet-e-bashkuara-te-amerikes-njoftuan-se-pezulluan-partneritetin-e-tyre-strategjik-me-gjeorgjine/,World,
1037,Rebelët në Aleppo rrëzojnë statujën e vëllait të presidentit sirian,"Disa video të publikuara në mediat sociale tregojnë njerëz në Aleppo, Siri, duke rrëzuar statujën e vëllait të vdekur të presidentit sirian Bashar al-Assad, Bassel al-Assad, dhe bustin e Hafez al-Assad, babait dhe paraardhësit të ndjerë të Basharit. Të dy momentet ndodhën kur forcat e opozitës siriane morën kontrollin e pjesës më të madhe të qytetit të dytë më të madh të vendit, Aleppo. Një aleancë rebele nisi një sulm të befasishëm këtë javë, duke rindezur një konflikt që kishte qenë kryesisht statik prej vitesh. Është hera e parë që rebelët sirianë kanë shkelur në Aleppo, që kur forcat qeveritare rifituan kontrollin gjatë luftës civile në vitin 2016. Videot brenda pak minutash janë bërë virale dhe tregojnë edhe një herë se si lufta civile në Siri akoma nuk ka përfunduar. /Telegrafi/",https://kohajone.com/aktualitet/rebelet-ne-aleppo-rrezojne-statujen-e-vellait-te-presidentit-sirian/,World,
1038,Rumani: Fantazma e mazhorancës së ekstremit të djathtë,"Pas shokut në raundin e parë të zgjedhjeve presidenciale Rumania përballet me zgjedhjet parlamentare. Shumë druajnë nga një sukses i ekstremistëve të djathtë. Edhe për Europën ky do të ishte një skenar katastrofe.
Mijëra të rinj, që demonstrojnë mbrëmjeve në rrugët e qyteteve të mëdha të Rumanisë kundër ekstremizmit dhe pro Europës. Mesazhet në rrjetet sociale të personaliteteve nga fusha të ndryshme janë: mos lejoni ta zhysni atdheun në humnerë. Këta janë intelektualë, që bëjnë fjalë për tragjedinë më të madhe në historinë e re të vendit. Kjo është tema që dominon aktualisht në media. Rumania pas raundit të parë të zgjedhjeve presidenciale (24.11.2024) është në gjendje shoku. Në këtë raund fitoi nga hiçi me rreth 23 përqind Calin Georgescu i paparti: një ekstremist i djathtë glorifikues i Putinit, apolog i fashizmit rumun kristian-ortodoks të periudhës ndërmjet luftrave, një teoricien i teorive të konspiracionit dhe një njeri ezoterik që flet gjepura. Të dielën (1.12.2024) në Rumani zhvillohen zgjedhjet parlamentare, e një javë pas tyre edhe balotazhi presidencial. Shumë në Rumani druajnë, se partitë e ekstremit të djathtë mund të fitojnë shumicën. E në fund një ekstremist i djathtë tifoz i Putinit mund të bëhet edhe president. Kjo ta zhyste në kaos jo vetëm Rumaninë, por do t’i krijonte probleme të mëdha edhe BE-së dhe NATO-s. Rumania është vendi i gjashtë për nga madhësia në BE dhe partnerja më e rëndësishme e NATO-s në Europën Juglindore. Aty janë të disolokuara stacioni i mbrojtjes nga raketat dhe bazat më të rëndësishme të aviacionit luftarak të rajonit. Një pjesë e rëndësishme e ndihmës ushtarake për Ukrainën kalon përmes Rumanisë. Gjithashtu ky vend shtrihet në Detin e Zi dhe ndodhet në rrugën nga kalojnë furnizimet ukrainase me drithëra. Ndaj rëndësia gjeopolitike e Rumanisë është shumë më e madhe se sa e shteteve si Hungaria apo Sllovakia, që qeverisen nga nacionalistët si Viktor Orban dhe Robert Fico, të cilët kanë devijuar prej konsensusit të BE-së dhe të NATO-s. Jo një fatkeqësi e rënë nga qielli
Që në Rumani, një ekstremist i djathtë glorifikues i Putinit, i cili del me mesazhe kristiane si Mesias, fiton vota me shumicë, kjo nuk është një fatkeqësi e rënë nga qielli – historia e re këtij vendi ka plot tragjedi: Diktatori pro-fashist në kohën midis dy luftrave, Ion Antonescu, dhe diktatori megalloman Nicolae Çaushesku ndiqnin një kult të ngjashëm mesianik. Nën Çausheskun Rumania, krahas Shqipërisë, përjetoi diktakturën më të keqe në bllokun lindor. Vetëm në Rumani më 1989 pati një ndryshim të përgjakshëm sistemi, me mbi njëmijë të vdekur gjatë trazirave. Dhjetë vjet më vonë, më 1999, Rumania gjatë kryengritjes së minatorëve ishte në prag të një lufte civile. Një vit më vonë ultranacionalisti dhe ish-punonjësi i Çausheskut Corneliu Vadim Tudor duke fituar në balotazh mori mandatin presidencial. Megjithatë ai u zgjodh si e keqja më e vogël kundrejt komunistit që ndryshoi kahun Ion Iliescu, i cili ishte bashkëpërgjegjës për të vdekurit pas rrëzimit të Çausheskut dhe më vonë themelues i partisë së emërtuar socialdemokrate, PDS, por që në fakt ishte parti populiste dhe nacionaliste. Sondazhe jo bindëse
Tani Rumania ndodhet sërish përpara vendimit, nëse me zgjedhjen e ekstremistëve të djathtë do të ndjekë një rrugë më vehte ose jo. Në këto rrethana as që mund të flitet për normalitet. As që ndihet se ka zgjedhje parlamentare. Kjo edhe pse përpara zgjedhjeve presidenciale në asnjë sondazh nuk bëhej fjalë për sukses të Calin Georgescu – dhe sepse as tani nuk ka sondazhe të besueshme lidhur me preferencat për partitë. Sipas parashikimeve të javëve të kaluara gjashtë parti mund të hyjnë në parlament: ato që deri tani kanë qeverisur bashkë me pseudo-socialdemokratët dhe nacional-liberalët e PNL, po ashtu disa parti ekstremiste të djathta, ndër to edhe aleanca për Bashkimin e Rumanisë (AUR) dhe S.O.S. Romania, si dhe partia progresiste-liberale Unioni Shpëtoi Rumaninë (USR) dhe partia e minoritetit hungarez, UDMR. Fillimisht në sondazhe socialdemokratët arrinin në rreth 30 përqind, nacional-liberalët rreth 15 përqind. Tani kjo as që diskutohet, sepse kandidatët e të dyja partive, kryeministri Marcel Ciolacu (PSD) dhe kryetari i senatit Nicolae Ciuca (PNL) dështuan keq në zgjedhjet presidenciale dhe për këtë arsye që të dy dhanë dorëheqjen përkatësisht nga kryesimi i partive. Partitë AUR dhe SOS Romania në sondazhet e deritanishme kanë pasur 25 deri në 28 përqind. Në zgjedhjet presidenciale ato së bashku arritën 38 përqind. Pas shokut të raundit të parë presidencial disa vëzhgues druajnë, se ekstremistët e djathtë mund të arrijnë mazhorancën parlamentare. Një tjetër fituese në zgjedhje mund të jetë partia progresive-liberale USR, kandidatja e së cilës Elena Lasconi është në pozicionin e dytë në balotazhin presidencial më 8.12.2024 dhe ka shanse të mira të fitojë. Sipas sondazheve, USR deri tani ka një rezultat dyshifror të dobët, por mund të përfitojë nga dështimi i partive që kanë qeverisur deri tani. “Establishmenti” i urryer
Në zgjedhjet parlamentare riskohet shumë më tepër se sa në ato presidenciale. Presidenti i Rumanisë ndonëse ka kompetenca të rëndësishme në politikën e jashtme dhe të sigurisë, ai nuk mund të marrë vendime pa parlamentin dhe qeverinë. Ndaj një president ekstremist i djathtë si Georgescu do të ishte një fatkeqësi për Rumaninë dhe skenari më i keq që mund të ndodhë është një mazhorancë parlamentare e ekstremit të djathtë. Shumë zgjedhëse dhe zgjedhës në Rumani shohin tek këto parti ekstreme mundësinë për të larguar “establishmentin” e urryer. Që nga rrëzimi i Çausheskut vendi dominohet nga rrjetet klienteliste, që ndër të tjera janë grumbulluar tek partia e sotme socialdemokrate. Shumë në Rumani e konsiderojnë PSD si një sinonim të korrupsionit dhe nepotizmit. Por edhe reputacioni i ncacional-liberalëve, që tre vietet e fundit ka bashkëqeverisur me socialdemokratët, nuk është më i mirë. Kjo ka të bëjë me bllokimin që i bëjnë prej dekadash të dyja partitë, reformave themelore në administratën e shtetit dhe në drejtësi. Gjë që ka ngjallur urrejtjen e thellë në shoqëri ndaj këtij establishmenti.
Kohë të pasigurta
Edhe presidenti në post prej dhjetë vjetësh Klaus Johannis ka përgjegjësinë e tij në këtë drejtim. Që nga viti 2014, Johannis u zgjodh duke premtuar se do të luftojë me vendosmëri për reforma radikale shtetërore dhe kundër korrupsionit. Por pjesën më të madhe të mandatit të tij ai ka qëndruar i tërhequr, edhe pse presidenti mund të influencojë ndaj ekzekutivit, përmes mundësive kushtutuese. Madje as ndaj zhvillimeve aktuale politike Johannis nuk ka reaguar deri tani. Situata ndërlikohet ndërkohë edhe me udhëzimin e Gjykatës Kushtuetuese për të rinumëruar votat e raundit të parë presidencial. Kushtetuesja hyri në lojë pas ankesave për mashtrim elektoral dhe manipulim që ngritën dy kandidatë për president që dështuan në votime. Por praktika në Rumani ka treguar që rëndom Gjykata Kushtetuese përdoret për intriga politike. Kjo u duk edhe në tetor, kur një kandidate ekstremiste e djathtë për presidente u përjashtua, me sa duket për t’u mundësuar një rezultat më të favorshëm në zgjedhjeve socialdemokratëve në pushtet. Se çfarë efekti do të ketë vendimi i Gjykatës Kushtetuese, është e paqartë. Një gjë dihet: Në përgjithësi nga zgjedhjet parlamentare në Rumani mund të konturohen raporte të vështira politike, ku asnjëra parti të mos fitojë shumicën absolute. Meqënëse partitë e ekstremit të djathtë janë të përçara mes tyre, kjo mund të krijojë kaos në politikën e brendshme, nëse ato marrin shumicën. Nëse fitojnë progresiv-liberalët USR do të ishin të varur nga një partner koalicioni – e për këtë mund të shtrohet vetëm opcioni i ndonjërës nga partitë e establishemntit ose një qeveri e pakicës. Rumania ndodhet para kohësh të pasigurta. DW / Keno Verseck",https://kohajone.com/aktualitet/rumani-fantazma-e-mazhorances-se-ekstremit-te-djathte/,World,
1039,"Trump emëron Kash Patel, një avokat dhe kritik i hapur i FBI, si shefin e ri të saj","Presidenti i sapozgjedhur i SHBA, Donald Trump emëroi Kash Patel, një avokat dhe kritik i hapur i Byrosë Federale të Hetimit (FBI) si drejtorin e ardhshëm të agjencisë vendase të shërbimit sekret. Trump e përshkroi Patelin si një “avokat, hetues dhe luftëtar të shkëlqyer”. Patel, i njohur për besnikërinë e tij të palëkundur ndaj Trump, shërbeu në role kyçe gjatë administratës së parë të Trump, duke përfshirë mbikëqyrjen e divizionit kundër terrorizmit në Këshillin e Sigurisë Kombëtare dhe më vonë duke shërbyer si shef i shtabit në Departamentin e Mbrojtjes. Para roleve të tij në Shtëpinë e Bardhë, Patel punoi në Komitetin e Inteligjencës në Kongres, ku luajti një rol të rëndësishëm në hetimin e ndërhyrjes së dyshuar ruse në zgjedhjet presidenciale të 2016-ës. Sipas transmetuesit CNN, Patel thuhet se ka ndihmuar përpjekjet republikane për të diskredituar hetimet e FBI-së për lidhjet e mundshme me Rusinë. Trump ka shprehur shpesh mosbesim ndaj FBI-së, duke e akuzuar atë për paragjykime politike, veçanërisht pas kërkimit të saj në vendpushimin e tij Mar-a-Lago për dokumente të klasifikuara që ai dyshohet se ka ruajtur ilegalisht. Patel ka qenë një kritik i zëshëm i strukturës aktuale të FBI-së. Trump vlerësoi punën e mëparshme të Patel dhe pretendoi se nën Patel, FBI do t’i jepte fund epidemisë në rritje të krimit në Amerikë, do të çmontonte bandat kriminale të migrantëve dhe do të ndalonte plagën e keqe të trafikut të njerëzve dhe drogës përtej kufirit./  a.jor. ATSH",https://kohajone.com/aktualitet/trump-emeron-kash-patel-nje-avokat-dhe-kritik-i-hapur-i-fbi-si-shefin-e-ri-te-saj/,World,
1040,"Gol historik, Myrto Uzuni një legjendë e Granadas në Spanjë","Sulmuesi beratas, Myrto Uzuni është kthyer në idhullin e tifozëve të Garandas në Spanjë. Këtë fundjavë mund të quhet pa frikë një legjendë e klubit spanjoll, pasi statistikat janë në anë të 29-vjeçarit. Në sfidën e javës së 17-të në La Liga 2 kundër Almerias në udhëtim, Uzuni shënoi golin e epërsisë për Granadan dhe e çon në 44 shifrën totale që ka shënuar për klubin që nga viti 2022 kur firmosi kontratën. Goli i kësaj te shtunë u shënua në minutën e 45+1 dhe vlen shumë për sulmuesin, që ka shansin të bëhet golashënuesi më i mirë në histori. Me 44 realizime, Uzuni barazon golashënuesin më të mirë në histori te Granada, Youssef El Arabi.",https://kohajone.com/bota/gol-historik-myrto-uzuni-nje-legjende-e-granadas-ne-spanje/,World,
1041,"Qeveria e Francës në garë me kohën, ja pse gjithçka do të vendoset deri të hënën","Michel Barnier ka “deri të hënën” për t’iu përgjigjur “vijave të kuqe” të Kuvendit Kombëtar për ligjin e buxhetit 2025 dhe kështu të shmangë një votë mosbesimi. Ky është paralajmërimi i Marine Le Pen në Le Monde. Pavarësisht koncesioneve të kryeministrit për taksat e energjisë elektrike, ndihmën mjekësore shtetërore dhe lehtësimin e taksave të biznesit, “ka ende vështirësi”, këmbënguli deputeti i ekstremit të djathtë. Ndër kërkesat e tij ende të paplotësuara në sytë e tij: rivlerësimi i pensioneve të të gjithë pensionistëve nga 1 janari dhe anulimi i rimbursimeve për barnat e parashikuara fillimisht. Mesa duket kryeministri në detyrë ka bërë të ditur se nuk do të ketë taksa të reja në buxhet, por në fakt njoftimi i tij nuk i ka fshirë tensionet. Partia Lepèniste fiton para, por thotë se “vijat e kuqe mbeten. Unë kam vendosur të mos rris taksat e energjisë elektrike në ligjin e buxhetit 2025, kjo do të lejojë një ulje të çmimit të energjisë elektrike me 14%, që do të shkojë përtej uljes. prej 9% që pritej fillimisht”, tha Barnier në një intervistë me Le Figaro. Presidenti i RN, Jordan Bardella, foli për një “fitore”, por shtoi se për partinë e tij “vijat e kuqe mbeten”: qeveria duhet të heqë dorë nga “rimbursimi shtesë i barnave”, të ulë në mënyrë drastike ndihmën “të kushtueshme” shëndetësore shtetërore për pa dokumenta. të huajt dhe të zbatojnë një “goditje ndaj emigrantëve”. Në detyrë për pak më shumë se dy muaj, qeveria Barnier është në avantazh dhe rrezikon të bjerë në katër ditë.",https://kohajone.com/lajme/2599687/,World,
1042,OKB: Gratë dhe fëmijët e Gazës kërkojnë ushqim nëpër mbeturina,"Grupe të mëdha grash dhe fëmijësh në Gaza po gërmojnë mbeturinat në kërkim të ushqimit, tha kreu i Zyrës së OKB-së për të Drejtat e Njeriut në Territoret e Pushtuara Palestineze, Ajith Sunghay. “Unë jam veçanërisht i shqetësuar për urinë. Kërkimi për nevojat themelore të jetës është bërë i përditshëm, një luftë për mbijetesë,” tha Sunghay në Gjenevë përmes lidhjes video nga Jordania, raportoi Reuters. Sunghay theksoi se OKB-ja nuk ka qenë në gjendje të dërgojë ndihma në veri të Gazës, ku, sipas tij, ende jetojnë rreth 70,000 njerëz, sepse autoritetet izraelite po ndalojnë autokolonat humanitare. Ai ka vizituar kampet e refugjatëve ku jetojnë personat e shpërngulur së fundmi nga pjesët veriore të Gazës dhe kushtet e jetesës, siç theksoi ai, janë “të tmerrshme”, me mungesë ushqimi dhe kushte të këqija sanitare. “Është e qartë se ndihma e madhe humanitare nevojitet, por ajo nuk po arrin. Është shumë e rëndësishme që autoritetet izraelite ta bëjnë të mundur,” tha Sunghay, por nuk specifikoi herën e fundit që ndihma e OKB-së mbërriti në Gazën veriore.",https://kohajone.com/bota/okb-grate-dhe-femijet-e-gazes-kerkojne-ushqim-neper-mbeturina/,World,
1043,Çmimi i kafesë arrin nivele të larta historike,"Çmimet e kafesë kanë arritur nivele të larta historike në tregjet globale ndërsa mallrat e tjerë kanë shënuar luhatje të përnjëhershme pas fitores së presidentit të sapozgjedhur Donald Trump në zgjedhjet e këtij muaji në SHBA që kafeja është dalluar me një rekord prej 3,2615 dollarë për paund në Bursën Ndërkontinentale. Çmimi i kafesë për paund është rritur me mbi 70 për qind që nga fillimi i këtij viti. Shqetësimet nga vazhdimi i kushteve të motit të thatë në Brazil, të cilat kanë ndikuar negativisht në rendimentet e kafesë si dhe mundësitë e ngricave në vend, kanë shkaktuar gjithashtu rritjen e çmimeve të kafesë. Sulmet e grupit jemenas Huthi në Detin e Kuq kanë kontribuuar gjithashtu në rritjen e çmimeve, pasi ato kanë ngadalësuar dërgesat nga Azia në Evropë.",https://kohajone.com/bota/cmimi-i-kafese-arrin-nivele-te-larta-historike/,World,
1044,"Presidenti i ri i KE-së Antonio Costa merr detyrën. Premton mbështetje për integrimin, por pa dhënë afate artificiale","Në Bruksel është kryer transferimi i detyrës tek Presidenti i ri i Këshillit Evropian, Antonio Costa që për pesë vitet në vijim do të drejtojë samitet e liderëve të 27 shteteve evropiane. Costa u ndal edhe tek mbështetja për shtetet kandidate po pa dhënë sipas tij afate artificiale për anëtarësimin e tyre në BE. “Zgjerimi me shtetet e Ballkanit perëndimor dhe ato të lindjes është një mjet i fuqishëm për të promovuar paqe dhe stabilitet dhe po ashhtu një domosdoshmëri gjeopolitike. Si Bashkimi Evropian edhe shtetet kandidate duhet të punojnë më fort dhe më shpejt pa dhënë afate artificiale pa pengesa të panevojshme”. Presidenti në largim i Këshillit Evropian Charles Michel kishte deklaruar nga forumi i Bledit në Slloveni se shtetet ballkanike do të duhej që të anëtarësoheshin në familjen evropiane deri në vitin 2030.",https://kohajone.com/bota/presidenti-i-ri-i-ke-se-antonio-costa-merr-detyren-premton-mbeshtetje-per-integrimin-por-pa-dhene-afate-artificiale/,World,
1045,Biznesmeni ha bananen që e bleu për 6.2 milionë dollarë,"Sipërmarrësi i kriptomonedhave, Justin Sun e ka realizuar një premtim që bëri pasi shpenzoi 6.2 milionë dollarë (4.88 milionë £) për një vepër arti që përshkruan një banane të ngjitur në mur, duke ngrënë frutat. 34-vjeçari hëngri bananen përpara dhjetëra gazetarëve dhe influencuesve pasi mbajti një fjalim në të cilin e vlerësoi punën si “ikonë” dhe tërhoqi paralele midis artit konceptual dhe kriptomonedhës. ”Është shumë më mirë se bananet e tjera”,-tha Sun, i lindur në Kinë, pasi e shijoi për herë të parë. ”Është vërtet, shumë mirë”. E titulluar ”Komedian”, vepra konceptuale e krijuar nga artisti italian Maurizio Cattelan u shit në një ankand të Sotheby’s në Nju Jork javën e kaluar, me Sun midis shtatë ofertuesve. Sun tha se ndjeu mosbesim në 10 sekondat e para pasi fitoi ofertën, përpara se të kuptonte kjo mund të bëhej diçka e madhe. Në 10 sekondat e ardhshme ai vendosi të hante bananen.",https://kohajone.com/bota/biznesmeni-ha-bananen-qe-e-bleu-per-6-2-milione-dollare/,World,
1046,Polonia vendos tanke Leopard 2 në Letoni për të përforcuar mbrojtjen e NATO-s,"Polonia ka vendosur tanke luftarake Leopard 2 në Letoni për të përforcuar brigadën e NATO-s në vendin baltik BE-NATO. ”Automjetet e blinduara u transferuan me tren në bazën ushtarake Adazi pas mbërritjes së tyre”, deklaroi ushtria letoneze. Ata do të zëvendësojnë tanket e betejës PT-91 që janë vendosur deri më tani atje, një zhvillim polak i tankut sovjetik T-72. Nuk është dhënë asnjë informacion për numrin e saktë. Brigada shumëkombëshe udhëhiqet nga Kanadaja. “Ardhja e tankeve polake Leopard 2PL në Letoni shënon një rritje të konsiderueshme të fuqisë sonë të zjarrit,” tha në deklaratë komandanti kanadez i brigadës, koloneli Cédric Aspirault. Prania e tankeve konfirmoi angazhimin për të mbrojtur Letoninë, e cila kufizohet me Rusinë dhe Bjellorusinë, dhe dërgoi një mesazh të qartë, tha ai. /os/ ATSH",https://kohajone.com/aktualitet/polonia-vendos-tanke-leopard-2-ne-letoni-per-te-perforcuar-mbrojtjen-e-nato-s/,World,
1047,"Presidenti rus Vladimir Putin i kërkon ndjesë pas 17 vitesh “Angela, më fal”","Presidenti rus Vladimir Putin mohoi të enjten se ai kishte përdorur qëllimisht Labradorin e tij të zi, Kony, për të trembur kancelaren e atëhershme gjermane, Angela Merkel, gjatë një takimi të vitit 2007 që u kthye në një incident famëkeq diplomatik. Merkel ka shkruar në librin e saj me kujtime “Liria” se, duke e ditur se Putin ndonjëherë sjell një kafshë shtëpiake në takime me mysafirë të huaj, ajo i kërkoi një ndihmësi që t’i kërkonte ekipit të Putinit të mos e sillte Kony-n sepse ajo kishte frikë nga qentë. Në takimin në Soçi mes Merkel dhe Putin, një qen i madh endej nëpër dhomë dhe iu afrua kancelares, teksa kjo e fundit u shfaq dukshëm e parehatshme. I pyetur për incidentin të enjten, Putin mohoi të kishte dijeni për fobinë e Merkel ndaj qenve dhe tha se më vonë i kërkoi falje asaj. “Sinqerisht, unë i thashë Merkelit, nuk e dija se ajo kishte frikë nga qentë.” Nëse do ta kisha ditur, nuk do ta kisha bërë kurrë. Përkundrazi, doja të krijoja një atmosferë të relaksuar dhe të këndshme”, tha Putin në një konferencë për shtyp. “I kthehem sërish dhe i them: Angela, më fal të lutem. Nuk doja t’ju shqetësoja,” tha Putin. Në kujtimet e saj, Merkel e përshkroi incidentin si pikëllues. “U përpoqa ta injoroja qenin, edhe pse ai po lëvizte pak a shumë pranë meje. I interpretova shprehjet e fytyrës së Putinit sikur po e shijonte situatën”, ka shkruar Merkel. “A donte ai vetëm të shihte se si reagon një njeri në telashe?” Ishte një shfaqje e vogël e pushtetit? Thjesht mendova: ruani qetësinë, përqendrohuni te fotografët, do të kalojë”, shtoi ajo.",https://kohajone.com/aktualitet/presidenti-rus-vladimir-putin-i-kerkon-ndjese-pas-17-vitesh-angela-me-fal/,World,
1048,"Erdoğan: Përpjekja e re e Biden-it për armëpushim në Gaza vjen “me vonesë, por ende e rëndësishme”","Presidenti turk, Recep Tayyip Erdoğan, ka deklaruar se përpjekja e re e presidentit amerikan, Joe Biden, për një armëpushim në Rripin e Gazës vjen me vonesë, por akoma është e rëndësishme. Presidenti Erdoğan ka pritur me një ceremoni zyrtare në kompleksin presidencial në Ankara Sulltanin e Omanit, Haitham bin Tariq Al Said, i cili shënon vizitën e parë të një kreu shteti të Omanit në Türkiye. Pas takimeve dypalëshe dhe në nivel delegacioni, liderët e dy vendeve morën pjesë në një ceremoni të nënshkrimit të marrëveshjeve mes dy vendeve, pas çka presidenti Erdoğan dhe Sulltani Haitham folën në një konferencë të përbashkët për media. “Njoftimi i presidentit Biden për një iniciativë të re për një armëpushim në Gaza është një hap i vonuar, por megjithatë një hap është i rëndësishëm”, tha presidenti Erdoğan në konferencën për media. Presidenti Erdoğan këtë e tha një ditë pasi një armëpushim midis Libanit dhe Izraelit hyri në fuqi pas disa muajsh luftimesh ndërkufitare “Paqja rajonale dhe globale nuk mund të arrihet nëse nuk vendoset një armëpushim urgjent, i drejtë dhe i qëndrueshëm në Gaza,” tha presidenti Erdoğan. Që nga fillimi i këtyre konflikteve, theksoi Erdoğan, Ankaraja vazhdimisht ka shprehur gatishmërinë për të bërë gjithçka që është e nevojshme, qoftë me ndërmjetësim apo si garantues, për të siguruar një armëpushim të qëndrueshëm. “Sot, ne qëndrojmë të vendosur në të njëjtin pozicion. Nuk do të hezitojmë të bëjmë gjithçka që kërkohet për të vendosur qetësinë dhe paqen në Gaza”, shtoi ai. Të martën, Biden tha se SHBA-ja do të bëjë një “shtytje tjetër” me Türkiyen, Egjiptin, Katarin, Izraelin dhe të tjerët për të arritur një armëpushim dhe shkëmbim pengjesh në Gaza. Erdoğan tha se Türkiye i jep “rëndësi të madhe” konsultimeve dhe bashkëpunimit me Omanin për këto çështje. “Ne theksuam nevojën që bota muslimane të angazhohet në bashkëpunim më konkret dhe gjithëpërfshirës në përgjigje të masakrave të Izraelit në Palestinë dhe sulmeve të tij që kërcënojnë sigurinë e rajonit”, tha Erdoğan. – Lidhjet midis Omanit dhe Türkiyes Presidenti Erdoğan tha se udhëtimi i Sulltanit të Omanit shënon vizitën e parë zyrtare shtetërore nga Omani në Türkiye në nivel presidencial. Ai tha se planifikon të zhvillojë një vizitë kthimi në Oman në të ardhmen e afërt. Erdoğan tha se Türkiye ndan “lidhje të thella historike dhe vëllazërore” me Omanin dhe theksoi se lidhjet dypalëshe do të vazhdojnë të zhvillohen në të gjitha fushat. “Ne synojmë t’i çojmë marrëdhëniet në ‘masë edhe më të lartë në të gjitha fushat. Ne jemi të etur për t’i dhënë një kornizë më institucionale marrëdhënieve tona. Për këtë qëllim, ne kemi shqyrtuar opsione të ndryshme, duke përfshirë mekanizmin e bashkëpunimit strategjik të nivelit të lartë”, tha Erdoğan. Presidenti turk njoftoi se janë nënshkruar dhjetë marrëveshje për të avancuar bashkëpunimin në fusha të tilla si marrëdhëniet me jashtë, ekonominë, industrinë, investimet, shëndetësinë, kulturën, bujqësinë dhe blegtorinë. Gjithashtu, tha ai, është miratuar një deklaratë e përbashkët.   /os/ ATSH",https://kohajone.com/aktualitet/erdogan-perpjekja-e-re-e-biden-it-per-armepushim-ne-gaza-vjen-me-vonese-por-ende-e-rendesishme/,World,
1049,"ALARM në vend! Identifikohen raste të murtajës afrikane, ja zona e prekur","Një vatër me murtajën afrikane është identifikuar ditën e sotme në Malin e Rrencit në Lezhë. Sëmundja është shfaqur tek derrat dhe sipas informacioneve të paktën 10 krerë kanë ngordhur, prej të cilëve pesë brenda një ferme dhe pesë të tjerë përgjatë masivit pyjor të kësaj zone. Pas identifikimit të rasteve, Shërbimi i Veterinarisë në Lezhë është vënë menjëherë në lëvizje dhe nga analizat e kryera ka rezultuar se derrat kanë ngordhur nga murtaja afrikane. Për ketë arsye zona është vendosur në karantinë, ndërsa po kryhen verifikime në të gjithë zonën. Shërbimi veterinar nuk ka pranuar të komentojë, ndërsa i gjithë personeli është në punë ditën e sotme dhe po vazhdon analizimin e situatës. Sëmundja e Murtajës Afrikane të derrave (ASF), shkaktohet nga një virusi i familjes Asfaviridae dhe është shumë ngjitëse. Sëmundja prek derrat shtëpiak dhe ata të egër, ku shkalla e vdekshmërisë mund të arrijë deri në 100%. Virusi i kësaj sëmundje është shumë rezistent në mjedis, që do të thotë se mund të mbijetojë në rroba, çizme, rrota dhe materiale të tjera dhe mund të mbijetojë edhe në produkte të ndryshme të derrit dhe nënprodukte. Është parë që virusi i ASF mbijeton në mish, mish i grirë dhe të brendshme 105 ditë, mish i kripur 182 ditë, mish i thatë, lëkurë yndyrë 300 ditë, mish i ngrirë 1000 ditë dhe inaktivizohet në mishin e zier (30 minuta në 70 gradë). Mbijetesa e virusit në produktet e mishit, është faktori potencial për transmentimin e Murtajës Afrikane të derrave.",https://kohajone.com/bota/alarm-ne-vend-identifikohen-raste-te-murtajes-afrikane-ja-zona-e-prekur/,World,
1050,"Ç’ka parasheh plani i paqes për Ukrainën i negociatorit të SHBA-së, sipas dokumentit të think-tank “America First”","Ka tërhequr vëmendje plani i paqes për Ukrainën i propozuar nga Keith Kellogg, një gjeneral në pension i ushtrisë amerikane dhe kandidatura e përzgjedhur nga Donald Trump për të shërbyer si i dërguari i posaçëm për luftën Ukrainë-Rusi. Kellogg, i cili ka shërbyer më parë si shef i stafit të Këshillit të Sigurisë Kombëtare gjatë mandatit të parë të Trumpit, është një figurë kyçe në vizionin e presidentit të ri amerikan për t’i dhënë fund luftës, shkruan skynews. Trump ka premtuar se do të ndalë luftën në ditën e parë të kthimit në zyrë, megjithëse pa dhënë detaje konkrete mbi mënyrën se si do ta realizojë këtë. Megjithatë, plani i Kelloggit, i publikuar në një dokument politik i “think tank” pro-Trump “America First”, pritet të shërbejë si themeli i strategjisë së administratës së re për Ukrainën.
Kellogg ka deklaruar se bota ndodhet në një pikë të rrezikshme, “në prag të Luftës së Tretë Botërore”, duke e theksuar rëndësinë e veprimit të shpejtë dhe të vendosur për të parandaluar përshkallëzimin e konfliktit. Ky zhvillim tregon për fokusin që administrata e mundshme e Trumpit do të ketë në diplomaci dhe negociata për të zgjidhur krizën.
Ndërsa detajet e planit të paqes nuk janë bërë ende plotësisht publike, ai përbën një temë që do të diskutohet gjerësisht në arenën ndërkombëtare.
Dokumenti, i bashkëshkruar nga Fred Fleitz, argumenton se lufta ishte një krizë e shmangshme që, për shkak të “politikave të paafta” të administratës së Joe Bidenit, e ka “ngatërruar Amerikën në një luftë pa fund”.
Ai pohon se për t’i dhënë fund luftës nevojitet “udhëheqje e fortë që vendos Amerikën e Para” dhe kundërshton dërgimin e armëve në Ukrainë, duke e quajtur këtë “një sinjalizim të kushtueshëm të virtytit” dhe jo një “politikë konstruktive për të promovuar paqen”. Plani i Kellogg
Ndihma e ardhshme ushtarake nga SHBA do të kushtëzohej me pjesëmarrjen e Ukrainës në bisedime paqeje me Rusinë;
Për të sjellë Putinin në tryezën e bisedimeve, liderët e NATO-s duhet të ofrojnë shtyrjen për një periudhë të gjatë të anëtarësimit të Ukrainës në NATO;
Ukraina nuk do të kërkohej të heqë dorë nga qëllimi për të rimarrë territoret e saja, por do të kuptonte që një zgjidhje diplomatike “ndoshta nuk do të ndodhë para largimit nga pushteti të Putinit”;
Derisa të arrihet një marrëveshje përfundimtare paqeje e pranueshme për Ukrainën, SHBA dhe aleatët e saj do të angazhohen të mos heqin sanksionet apo të normalizojnë marrëdhëniet me Rusinë;
Moskës mund t’i ofrohet një lehtësim i pjesshëm i sanksioneve në këmbim të respektimit të një armëpushimi, krijimit të një zone të çmilitarizuar dhe pjesëmarrjes në bisedime paqeje;
Duhet të vendosen taksa mbi shitjet e energjisë ruse për të financuar rindërtimin e Ukrainës.
Ndyrshe, Rusia ka nisur pushtimin e shtetit ukrainas më 24 shkurt të vitit 2022 duke shkaktuar mijëra viktima dhe dëme të shumta materiale. /Telegrafi/",https://kohajone.com/aktualitet/cka-parasheh-plani-i-paqes-per-ukrainen-i-negociatorit-te-shba-se-sipas-dokumentit-te-think-tank-america-first/,World,
1051,"Rusia dhe Kina stërvitje të përbashkët në Detin e Japonisë, Moska dhe Pekini dërgojnë bombarduesit bërthamorë","Rusia dhe Kina dërguan bombardues me aftësi bërthamore mbi ujërat midis Japonisë dhe Koresë së Jugut, të cilat janë aleatët e traktatit të Shteteve të Bashkuara, për patrullën e tyre të nëntë ajrore të përbashkët të premten. Dy bombardues konvencional amerikanë të hënën simuluan lëshimin e armëve mbi Finlandën, një aleat i NATO-s që kufizohet me Rusinë. Për Japoninë dhe Korenë e Jugut , SHBA-ja është e përkushtuar të përdorë gamën e plotë të aftësive të saj ushtarake, përfshirë ato bërthamore. Ministria kineze e Mbrojtjes tha se patrulla e përbashkët bombarduese u krye mbi Detin e Japonisë, i njohur gjithashtu si Deti Lindor në Korenë e Jugut. Ai ndodhet midis arkipelagut japonez në lindje, gadishullit korean në perëndim dhe rajonit të Lindjes së Largët Ruse në veri. Në një deklaratë të shkurtër, forcat ajrore kineze thanë se patrulla e përbashkët, e cila ishte në përputhje me planin vjetor të bashkëpunimit midis ushtrive të dy vendeve, kishte për qëllim “testimin dhe përmirësimin efektiv” të aftësive të përbashkëta stërvitore dhe operacionale të forcave ajrore kineze dhe ruse. Media shtetërore kineze raportoi se kjo ishte hera e parë që forcat ajrore të vendit dërguan H-6N, bombarduesin me aftësi bërthamore, për një patrullë të përbashkët me homologët rusë. Në këtë patrullë ka marrë pjesë të paktën një bombardues rus. Ai u identifikua si Tu-95MS me aftësi bërthamore.",https://kohajone.com/aktualitet/rusia-dhe-kina-stervitje-te-perbashket-ne-detin-e-japonise-moska-dhe-pekini-dergojne-bombarduesit-berthamore/,World,
1052,Cilat kompani gjermane do të largojnë mijëra punëtorë?,"Ekonomia gjermane është në prag të recesionit edhe sivjet – industria është veçanërisht e prekur nga kriza. Pesimizmi dominon në kompanitë më të mëdha. “Ato po vuajnë më së shumti për shkak të rënies së aftësisë gjermane të konkurrencës në tregun botëror,” beson Ulrich Kater, kryeekonomist i Dekabanka. Dobësia e ekonomisë gjermane ka pasoja shumë konkrete. “Kriza industriale dhe rënia ekonomike afatgjatë po lënë gjurmë në tregun e punës”, thotë Enzo Weber nga Instituti për Kërkimin e Tregut të Punës (IAB). Sipas vlerësimeve të studiuesve, papunësia pritet të vazhdojë të rritet. Deri në pranverë, thonë ata, në Gjermani “nuk pritet ndonjë ndryshim i trendit”. Disa kompani të mëdha gjermane kanë njoftuar pushime masive nga puna në javët dhe muajt e fundit. Këto janë kompanitë e prekura. Kompania Schaeffler, e cila prodhon pjesë për industrinë e automobilave, ka njoftuar pushime nga puna dhe mbyllje të fabrikave. Për shkak të problemeve të vazhdueshme në sektorin industrial dhe kërkesës së dobët në tregun e automjeteve, Schaeffler planifikon të shkurtojë gjithsej 4.700 vende pune, nga të cilat 2.800 janë në Gjermani. Gjithashtu, nga një fabrikë në Austri dhe Britani të Madhe do të mbyllen. Kompania njoftoi gjithashtu pezullimin e prodhimit të disa produkteve në Berndorf, Austri, si dhe përfundimin e disa prodhimeve në Sheffield, Angli. Furnizuesi i automjeteve Continental planifikon gjithashtu pushime masive për shkak të shitjeve më të dobëta në BMW, Mercedes dhe koncerne të tjerë, si dhe problemet në sektorin e makinave elektrike. Sipas kompanisë, nga mesi i vitit 2023, tashmë janë eliminuar 5000 vende pune në zhvillim, prodhim dhe administrim. Deri në vitin 2028, ata planifikojnë të shkurtojnë gjithsej 7.150 vende pune, nga të cilat më shumë se një e treta i përket Gjermanisë. Volkswagen Prodhuesi më i madh gjerman i makinave (Volkswagen, i cili përfshin markat VW, Audi, Porsche, Seat, Skoda, Cupra, Lamborghini, Bentley dhe Ducati) po përballet me një krizë serioze. Sipas përfaqësuesve të sindikatës, tre fabrika të VW janë aktualisht në rrezik, ndërsa nga shkurtimi rrezikohen dhjetëra mijëra vende pune. Kompanisë i mungojnë blerësit për më shumë se 500.000 automjete, tha Dirk Große-Loheide, anëtar i bordit drejtues të markës VW. “Nëse nuk ka kërkesë, ne duhet t’i përshtatim kapacitetet prodhuese me situatën aktuale”, shtoi ai. Edhe drejtori i markës Volkswagen, Thomas Schäfer theksoi se masat aktuale, si pensioni i parakohshëm, puna me orar të shkurtuar dhe shkurtimet e tjera nuk janë të mjaftueshme për të ulur shpenzimet. Momentalisht janë duke u zhvilluar negociatat me sindikatat IG Metall, por nuk është arritur asnjë marrëveshje deri tani. Negociatat do të vazhdojnë me 9 dhjetor, por tani për tani parashikohen të shkurtohen dhjetëra mijëra vende pune. Bosch Bosch, një tjetër furnizues i madh me pjesë të makinave, planifikon të shkurtojë deri në 5.550 vende pune – prej tyre 3.800 në Gjermani. Shifrat e sakta do të darkodohen në negociata me përfaqësuesit e punëtorëve. I prekur veçanërisht është sektori “Cross-Domain Computing Solutions”, i cili merret me zhvillimin e sistemeve për asistencën në drejtimin e automjeteve dhe në drejtimin autonom. Bosch planifikon të prezantojë reduktimin e orëve të punës për shumë punonjës në Gjermani, gjë që do të rezultojë edhe me paga më të ulëta. Në total, do të preken rreth 10.000 punëtorë në nëntë lokacione në Gjermani. Kompania përmend krizën në industrinë e automobilave dhe kërkesën më të dobët si arsye, ndërsa rezultatet në sektorin e teknologjive të reja, siç është drejtimi i automatizuar, janë nën pritshmëritë e mëparshme. ZF Friedrichshafen Furnizuesi i pjesëve të automjeteve ZF Friedrichshafen planifikon të shkurtojë deri në 14.000 nga 54.000 vende pune sa ka në Gjermani. Vetëm në Saarbrücken, 1.800 punëtorë do të pushohen nga puna deri në fund të vitit 2025. Nëse situata e vështirë me porositë vazhdon, gjithsej 4.500 vende pune mund të shkurtohen deri në fund të vitit 2028. Kompania nuk e përjashton as mundësinë e mbylljes së ndonjë fabrike. ZF ka probleme edhe me borxhe të mëdha për shkak të blerjeve të mëdha (marrje/blerje kompanish), ndërkohë që rezultatet e shitjeve janë shumë më të ulëta sesa është pritur. “Sipas të dhënave të fundit, në fund të vitit do të na mungojnë tre miliardë euro të ardhura”, tha kryetari i Këshillit të Punëtorëve, Achim Dietrich. Për më tepër, borxhet e mëdha vijnë si pasojë e blerjeve të korporatave të tjera. Ford Prodhuesi amerikan i makinave Ford planifikon të shkurtojë 2.900 vende pune në Gjermani deri në vitin 2027, shumica e tyre në fabrikën në Këln. Në total, rreth 4.000 vende pune do të shkurtohen në Evropë. Edhe pse kompania investoi dy miliardë euro gjatë viteve 2023 dhe 2024 në modernizimin e fabrikës në Këln, për prodhimin e automjeteve elektrike, pritshmëritë e shitjeve nuk u përmbushën. Thyssenkrupp Prodhuesi më i madh i çelikut në Gjermani, Thyssenkrupp Steel planifikon të shkurtojë rreth 11.000 vende pune gjatë gjashtë viteve të ardhshme. Deri në fund të vitit 2030, numri i të punësuarve do të bjerë nga 27.000 në 16.000. Kompania synon të reduktojë kapacitetin prodhues dhe të rrisë investimet në teknologjitë miqësore ndaj mjedisit, të cilat kërkojnë miliarda investime. Përveç kësaj, importi i çelikut të lirë nga Azia dhe kriza në industrinë e automobilave paraqesin një sfidë të madhe. BASF Në vitin 2022, BASF ka shpallur një program kursimi për shkak të rritjes së çmimit të gazit dhe kushteve të vështira të biznesit në Evropë. Një plan shtesë shtrëngimi u prezantua në fillim të këtij viti, duke përfshirë shkurtimet e vendeve të punës në Ludwigshafen. Deri në vitin 2026, BASF planifikon të ulë kostot me një miliard euro në vit. Deri në fund të vitit 2024, kompania do të shkurtojë 3.300 vende pune globalisht, duke përfshirë 2.500 në Ludwigshafen. Gjithashtu u njoftua edhe mbyllja e tre fabrikave në Ludwigshafen, duke përfshirë prodhimin e acidit adipik – një përbërës kyç për plastikën. Këto masa edhe pse të kuptueshme në situatën aktuale ekonomike, do të lënë pa punë mijëra punëtorë dhe do të përkeqësojnë më tej situatën në tregun e punës./DW",https://kohajone.com/bota/cilat-kompani-gjermane-do-te-largojne-mijera-punetore-2/,World,
1053,Kina dhe Rusia kryejnë patrullim të përbashkët ajror mbi Detin e Japonisë,"Ushtritë e Kinës dhe Rusisë kanë organizuar dhe kryer patrullimin e nëntë të përbashkët ajror në “hapësirën relevante ajrore” mbi Detin e Japonisë, tha transmetuesi shtetëror kinez, CCTV. Patrullimi ajror ishte pjesë e një plani për bashkëpunim vjetor mes këtyre dy vendeve prej vitit 2019. CCTV raportoi se patrullimi ajror ka për qëllim testimin dhe zgjerimin e kapaciteteve të përbashkëta operacionale dhe stërvitore të forcave ajrore të këtyre vendeve. Ushtria e Koresë së Jugut tha se i ngriti avionët e vet luftarakë pasi 11 avionë luftarakë kinezë dhe rusë u futën në zonën e identifikimit të mbrojtjes ajrore të vendit (ADIZ). Avionët qëndruan për rreth katër orë, para se të largoheshin pa shkaktuar ndonjë incident. Koreja e Jugut ka protestuar ndaj Kinës dhe Rusisë pasi ato e kryen patrullimin ajror pa njoftuar paraprakisht. Vendet kërkojnë që çdo avioni i huaj luftarak që futet në zonën e tyre ADIZ të identifikohet për arsye sigurie. Megjithatë, këto zona nuk cilësohen si hapësira ajrore të një shteti sovran dhe shpesh shtrihen në zona të ADIZ-ve të vendeve të tjera. Në korrik, Kina dhe Rusia kryen një patrullim të përbashkët ajror duke përdorur bombardues strategjikë që mund të pajisen me armë bërthamore në afërsi të shtetit amerikan, Alaska, në Paqësorin Verior dhe Arktik, duke i nxitur Shtetet e Bashkuara dhe Kanadanë t’i dërgojnë avionët e tyre luftarakë në hapësirën e vet ajrore.",https://kohajone.com/aktualitet/kina-dhe-rusia-kryejne-patrullim-te-perbashket-ajror-mbi-detin-e-japonise/,World,
1054,BBC: Dezertori rus zbulon sekretet e luftës për ruajtjen e bazave top-sekrete bërthamore,"Në ditën e fillimit të pushtimit të plotë të Ukrainës nga Rusia në shkurt 2022, Antoni ka thënë se baza e armëve bërthamore, në të cilën po shërbente, ishte nën alarm të plotë për betejë. “Para asaj, kishim vetëm ushtrime. Por në ditën që filloi lufta, armët ishin gati për t’u përdorur”, ka thënë ish-oficeri i forcave bërthamore ruse. “Ne ishim gati t’i lëshonim forcat në det dhe ajër, në teori, të kryenim sulm bërthamor”. Ekipi i BBC-së është takuar me Antonin në një lokacion të fshehtë jashtë Rusisë. Për shkaqe sigurie, nuk është treguar se ku. Gjithashtu i është ndryshuar emri dhe nuk i është shfaqur fytyra. Antoni ishte oficer në objektin e armëve bërthamore top-sekrete në Rusi. Këtë e kanë vërtetuar edhe dokumentet e tij, të cilat kanë konfirmuar njësinë, gradën dhe bazën. Ngjarjet që ai i ka shpjeguar nuk kanë mundur të identifikohen në mënyrë të pavarur nga BBC-ja, edhe pse përputhen me deklaratat ruse të kohës. Tri ditë pasi trupat janë futur brenda kufijve të Ukrainës, presidenti rus Vladimir Putin pati njoftuar se forcat e parandalimit bërthamor të Rusisë janë urdhëruar të përdorin një “mënyrë të veçantë të shërbimit luftarak”. Antoni ka thënë se alarmi i luftimeve ka nisur të tingëllojë në ditën e parë të luftës dhe ka pretenduar se njësia e tij “është mbyllur brenda bazës”. “E gjitha që kishim ishte transmetuesi televiziv rus i shtetit”, ka thënë ish-oficeri. “Nuk e kuptoja se çfarë do të thoshte e gjithë kjo. Automatikisht i kreva detyrat e mia. Ne nuk po luftonim në luftë, vetëm po mbronim armët bërthamore”. Gjendja e alarmimit ka ndaluar pas dy-tri javësh, ka shtuar ai.Dëshmia e Antonit ka ofruar një këndvështrim të punimeve të brendshme top-sekrete të forcave bërthamore në Rusi. Ndodh shumë rrallë që anëtarët e shërbimit flasin me gazetarët. “Ka proces shumë të rreptë përzgjedhjeje atje. Të gjithë janë ushtarë profesionistë – nuk janë të rekrutuar”, ka shpjeguar ai. “Ka kontrolle rutinore dhe testime me detektor të gënjeshtrës për të gjithë. Pagesa është shumë më e lartë dhe trupat nuk dërgohen në luftë. Ata ose ndalojnë ose kryejnë sulmet bërthamore”. Ish-oficeri ka thënë se jeta ishte fort e kontrolluar. “Ishte përgjegjësia ime të sigurohesha që ushtarët nën shërbimin tim nuk kanë marrë telefona në bazën bërthamore”, ka shpjeguar ai. “Është shoqëri e mbyllur, nuk ka të panjohur atje. Nëse dëshiron që të të vizitojnë prindërit, duhet t’ia dërgosh një kërkesë Shërbimit të Sigurisë FSB tre muaj më herët”. Antoni është pjesë e njësisë së sigurisë së bazës – forca me reagim të shpejtë që i ruajnë armët bërthamore. “Kemi pasur ushtrime të vazhdueshme stërvitëse. Koha e reagimit tonë ishte dy minuta”, ka thënë ai, duke treguar krenari. Rusia ka rreth 4380 koka raketore e bërthamore operacionale, sipas Federatës së Shkencëtarëve Amerikanë, por vetëm 1700 janë “të pozicionuara” ose të gatshme për t’u përdorur. Të gjitha kokat raketore të vendeve anëtare të NATO-s të kombinuara i arrijnë këto shifra. Gjithashtu ka shqetësime nëse Putini do të vendoste të poziciononte armë bërthamore “jostrategjike”, shpesh të quajtura taktile. Këto janë raketa më të vogla që në përgjithësi nuk shkaktojnë në mënyrë të përhapur mbeturina radioaktive. Përdorimi i tyre gjithsesi mund të çojë në përshkallëzim të rrezikshëm të luftës. “Vetëm sa për t’i testuar nervat e Perëndimit” Kremlini ka qenë duke e bërë gjithë këtë vetëm sa për t’i testuar nervat e Perëndimit. Vetëm javën e kaluar, Putini ka aplikuar ndryshime në doktrinën bërthamore – rregullat zyrtare që diktojnë si dhe kur Rusia mund t’i lëshojë armët bërthamore. Doktrina tani thotë se Rusia mund ta nisë një të tillë, nëse është nën “sulm masiv” nga raketat e një shteti jobërthamor, por “me pjesëmarrje ose mbështetje të një shteti bërthamor”. Por, a është arsenali bërthamor i Rusisë tërësisht funksional? Disa ekspertë perëndimorë kanë sugjeruar se shumica e armëve datojnë nga epoka sovjetike dhe ndoshta edhe nuk funksionojnë. Ish-oficeri i forcave bërthamore i ka mohuar këto opsione si “pikëpamje shumë të thjeshta nga të ashtuquajturit ekspertë”. “Mund të ketë disa lloje të armëve të stilit të vjetër në disa zona, por vendi ka arsenal gjigant bërthamor, sasi të mëdha të kokave raketore, duke përfshirë patrullën e vazhdueshme luftarake në tokë, det dhe ajër”, ka thënë ai. “Armët bërthamore të Rusisë kanë qenë tërësisht operacionale dhe të gatshme për betejë”, ka shtuar ai. “Puna e mirëmbajtjes së armëve bërthamore kryhet vazhdimisht, nuk ndalet as për një minutë”.
Pak pas fillimit të luftës së plotë, Antoni ka thënë se i është dhënë çka ai e përshkruan si “urdhër penal” – për të mbajtur mësime me trupat e tij, duke përdorur udhëzime të shkruara dhe shumë specifike. “Kjo i kalon kufijtë e mi – është krim lufte” “Ata kanë thënë se civilët ukrainas ishin luftëtarë dhe se duhet të shkatërrohen!” ka thënë ai. “Kjo i kalon kufijtë e mi – është krim lufte. Kam thënë se nuk do ta shpërndaj këtë propagandë”. Oficerët e lartë e kanë dënuar Antonin, duke e transferuar në një brigadë të rregullt sulmi në një pjesë tjetër të vendit. I kanë thënë se do të dërgohej në luftë. Këto njësi shpesh dërgohen në betejë si “vala e parë” dhe një numër dezertorësh rusë kanë thënë se “ngatërrestarët” që e kundërshtojnë luftën janë përdorur si “ushqim për topat”. Ambasada ruse në Londër nuk i është përgjigjur kërkesës për koment. Para se të dërgohej në vijën e frontit, Antoni ka nënshkruar një deklaratë, duke refuzuar të marrë pjesë në luftë dhe një rast penal është hapur kundër tij. Ai ka treguar dokumentet, duke konfirmuar kështu transferimin e tij në brigadën e sulmit dhe detajet e rastit penal. Pas kësaj, ai ka vendosur të largohej nga vendi me ndihmën e një organizate vullnetarësh për dezertorët. “Nëse arratisesha nga baza e forcës bërthamore, atëherë Shërbimi i Sigurisë lokale të FSB-së do të reagonte menjëherë dhe ndoshta nuk do të isha në gjendje të largohesha nga vendi”, ka thënë ai. Por ai ka besuar se, meqë ishte transferuar në një brigadë të thjeshtë të sulmit, sistemi i verifikimit të sigurisë së nivelit të lartë ka dështuar. Antoni ka dashur t’i tregonte botës se shumë ushtarë rusë ishin kundër luftës. Organizata vullnetare që i ndihmon dezertorët, “Idite Lesom” (‘Go by the Forest’, në anglisht, ose ‘Get Lost’) ka thënë se numri i dezertorëve që kërkojnë ndihmë është rritur në 350 në muaj. Rreziqet për ata që largohen janë duke u rritur gjithashtu. Të paktën një dezertor është vrarë pasi është arratisur jashtë shtetit dhe ka disa raste të burrave që detyrimisht janë rikthyer në Rusi dhe janë vendosur para gjyqit. Edhe pse Antoni është larguar nga Rusia, ai ka thënë se shërbimi i sigurisë është duke e kërkuar akoma: “Këtu marr masa paraprake, punoj fshehurazi dhe nuk shfaqem në asnjë sistem zyrtar”.
Ai ka thënë se ka ndaluar kontaktin me shokët e tij në bazën bërthamore, sepse nuk ka dashur t’i rrezikojë: “Atyre u duhet të kryejnë teste me detektor të gënjeshtrës dhe çdo kontakt me mua mund të çojë në rast penal”. Por, ai nuk është naiv sa i përket rrezikut që i kanoset, meqë i ndihmon ushtarët e tjerë të arratisen. “E kuptoj se sa më shumë që e bëj këtë, aq më të larta janë shanset që ata të përpiqen dhe të më vrasin”. Çfarë janë ICBM-të famëkeqe të Rusisë? Ndërsa Rusia nuk ka përdorur akoma ICBM në luftën në Ukrainë, Kievi në fillim ka menduar se ishin përdorur këto raketa me rreze të gjatë. Rusia ka lëshuar një raketë të re balistike me rreze të mesme në Dnipro të Ukrainës. Presidenti ukrainas, Volodymyr Zelensky e ka quajtur “përshkallëzim të rëndë” përdorimin e kësaj rakete nga Moska. Ukraina fillimisht e kishte identifikuar raketën e lëshuar si RS-26 Rubezh, ka raportuar media e Ukrainës “Ukrainska Pravda”, duke cituar burime anonime. Sipas Shoqatës së Kontrollit të Armëve, RS-26 ka rreze prej 5800 kilometrash dhe mund të arrijë shpejtësi supersonike prej rreth 6500 kilometrash në orë. Shpejtësia e bën jashtëzakonisht të vështirë përgjimin nga sistemet ekzistuese të mbrojtjes raketore.
RS-26 Rubezh është projektuar për të mbajtur kokë bërthamore që peshon deri në 1200 kilogramë, ngarkesë e barabartë me tri raketa Iskander të kombinuara. Ushtria amerikane ka thënë se dizajni i raketës ruse bazohej në dizajnin e raketës balistike ndërkontinentale RS-26 Rubezh (ICBM). Raketa e re ishte eksperimentale, por jo ICBM dhe Rusia me gjasë posedon vetëm disa prej tyre, sipas zyrtarëve amerikanë. Raketat balistike ndërkontinentale janë armë strategjike të dizajnuara për të dërguar koka bërthamore në distanca të gjata dhe janë pjesë e rëndësishme e armëve bërthamore të Rusisë.
ICBM-të kanë rreze prej 5500 kilometrash. Ndërsa rrezja e një ICBM-je duket e tepruar për t’u përdorur kundër Ukrainës, këto raketa janë të dizajnuara për të mbajtur koka të shumta bërthamore – rikujtim i aftësisë bërthamore të Rusisë.
Në raportin e Qendrës së Kontrollit të Armëve të publikuar në vitin 2022, është vlerësuar se Rusia ka afërsisht 306 ICBM-ja, të cilat së bashku mund të përmbajnë deri në 1185 koka bërthamore.
Gjatë Luftës së Ftohtë, rusët kanë zhvilluar qindra ICBM të quajtura Satan, Stiletto dhe Sickle. BBC / Koha.net",https://kohajone.com/aktualitet/bbc-dezertori-rus-zbulon-sekretet-e-luftes-per-ruajtjen-e-bazave-top-sekrete-berthamore/,World,
1055,DW: Si funksionon lufta hibride e Rusisë?,"Që nga pushtimi rus i Ukrainës, shërbimet sekrete perëndimore e kanë akuzuar gjithnjë e më shumë Moskën për luftë hibride. Fenomeni nuk është i ri, metodat po bëhen më të sofistikuara.
Një aeroplan posteqë i përket koncernit gjerman të paketave postare, DHL rrëzohet në Lituani, dy kabllo komunikimi u dëmtuan në Detin Baltik. Në Rumani, një ekstremist pro-rus i krahut të djathtë arrin çuditërisht deri në balotazhin e zgjedhjeve për presidencën. Të treja njoftimet janë të kësaj jave, gjë që të bën të mendohesh. Edhe pse asgjë nuk është vërtetuar ende, disa politikanë perëndimorë dhe shërbime sekrete dyshojnë se pas të gjitha këtyre ngjarjeve fshihet e njëjta forcë shtytëse: Rusia. Rreziqet që vijnë nga e ashtuquajtura “luftë hibride” me origjinë tek Kremlini nuk janë të reja; Por ekspertët paralajmërojnë se ato janë rritur në mënyrë kërcënuese që kur Rusia pushtoi Ukrainën në vitin 2022. “Lufta hibride” është zgjerimi i operacionit të pastër luftarak me mjete të shtuara të spiunazhit, sabotimit, sulmeve kibernetike, ndërhyrjeve në zgjedhje, propagandës ose fushatave dezinformuese me qëllim dobësimin dhe destabilizimin e armikut nga brenda. Rusia, paralajmërojnë ekspertët, ka zgjeruar vazhdimisht arsenalin e saj të aftësive të luftës hibride në vitet e fundit. Një përmbledhje: Spiunazhi
Që nga fillimi i pushtimit rus të Ukrainës, shtetet evropiane kanë dëbuar rreth 500 diplomatë rusë. Shërbimi sekret britanik MI5 klasifikon të paktën 400 prej tyre si spiunë. Në shumë ambasada dhe konsullata të përgjithshme ruse thuhet se është instaluar teknologji moderne e komunikimit dhe spiunazhit. Kjo nuk mund të vërtetohet plotësisht, ndërtesat e ambasadave konsiderohen si territor sovran rus dhe gëzojnë statusin e mbrojtjes diplomatike. Shërbimi sekret holandez paralajmëroi gjithashtu se Rusia po u siguronte spiunëve dokumente false dhe po i kontrabandonte në institucionet perëndimore të maskuar si biznesmenë. Rregullisht ka njoftime, ku Rusia akuzohet për spiunazh. Qofshin këto bisedimet e përgjuara bisedat e Bundeswehr-it për sistemin e mbrojtjes raketore Taurus, dronët e dyshuar rusë mbi bazat ajrore evropiane dhe zonat industriale apo anijet e supozuara kërkimore që lundrojnë në detet e Evropës Veriore dhe dyshohet se kanë lokalizuar aty infrastrukturën kritike në shtratin e detit për akte të mundshme sabotimi. Sabotazhi
Javët e kaluara, thuhet se një anije mallrash kineze e drejtuar nga një kapiten rus me gjasë ka dëmtuar dy kabllo nën det me një spirancë të zvarritur përgjatë shtratit të detit. Ky rast i kësaj jave të kujton një incident të ngjashëm në tetor 2023. Muajin e kaluar pati një sulm me zjarr në një magazinë në Londër që ruante ndihma për Ukrainën. Në korrik, një paketë që supozohej të dërgohej me avion shpërtheu në flakë në qendrën logjistike të DHL në Leipzig.
Në këto dhe shumë raste të tjera dyshohet për sabotim rus. Megjithatë, asgjë nuk është vërtetuar ende. Por shërbimet evropiane të inteligjencës paralajmërojnë se numri i akteve të sabotimit dhe zjarrvënieve në BE dhe Britaninë e Madhe është rritur në mënyrë dramatike gjatë vitit të kaluar. Sulme kibernetike
Zyra Federale për Sigurinë e Informacionit paralajmëron se situata kërcënuese në hapësirën kibernetike është “më e lartë se kurrë”. Spiunazhi dhe sabotazhi lulëzojnë në internet. “Para sulmit të Rusisë ndaj Ukrainës, grupet sulmuese të lidhura me Rusinë ishin veçanërisht aktive në Gjermani me spiunazh kibernetik dhe sulme të motivuara financiarisht me ransomware. Që nga lufta e agresionit të Rusisë ndaj Ukrainës, spektri i kërcënimeve është zgjeruar”, thotë BSI. Për shembull, “numri i sulmeve DDoS nga haktivistët pro-rusë” është rritur ndjeshëm: faqet e internetit ose serverët institucionalë goditen me viruse të dëmshme deri sa arrijnë në atë pikë sa nuk mund të veprohet më për shkak të mbingarkesës. Edhe sulmet e hakerëve që synojnë të depërtojnë në rrjetet e mbrojtura të kompanive apo institucioneve janë gjithashtu në rritje. Disinformim dhe propagandë
Një fushë tjetër kryesore e veprimtarisë së luftës hibride është përpjekja për të ndikuar në opinionin publik në vendin e vënë në shënjestër. Për këtë qëllim, shpërndahen informacione të rreme dhe narrativa pro-ruse apo anti-ukrainase, qoftë nëpërmjet të ashtuquajturave fabrika trollësh në mediat sociale apo përmes mediave të huaja ruse.
Në fillim të vitit 2024, Ministria e Jashtme zbuloi 50,000 llogari të rreme të përdoruesve që përhapnin raportime të rreme dhe opinione pro-ruse në rrjetet sociale dhe më pas të lidhnin me faqe interneti të rreme, disa prej të cilave ishin shumë të ngjashme me ato të mediave të njohura të lajmeve – veç që edhe aty përhapeshin lajme të rreme. Ndërhyrja në zgjedhje dhe procese politike
Një qëllim kryesor i këtyre fushatave dezinformuese është të ulin mbështetjen popullore për Ukrainën. Një tjetër është të minojë stabilitetin politik në vendin e synuar (demokratik) duke forcuar partitë ekstreme dhe kandidatët e tyre. Kjo ndodh, për shembull, përmes mbështetjes financiare. Në prill, inteligjenca çeke zbuloi një faqe interneti propagandistike të quajtur “Zëri i Evropës” që dyshohet se financohej nga Moska dhe që përdorej për t’u paguar ryshfet deputetëve të ndryshëm evropianë. Ndër të tjera, eurodeputeti i AfD-së, Petr Bystron, dyshohet se ka pranuar pagesa të tilla. Ai vetë i mohon akuzat. Në duzina zgjedhjesh në Evropë dhe Amerikën Veriore dhe Jugore, shërbimet sekrete perëndimore akuzojnë Rusinë për ndikim të drejtpërdrejtë ose të tërthortë në zgjedhje. Transmetuesi i huaj rus RT thuhet se ka prodhuar video gjatë fushatës zgjedhore presidenciale në SHBA mbi tema të diskutueshme në opinion si ndihma për Ukrainën, migracioni apo ekonomia, të cilat nga ana e tyre u shpërndanë nëpërmjet blogerëve të krahut të djathtë amerikan. Të ashtuquajturat sulme hack-and-leak janë gjithashtu pjesë e repertorit të luftës hibride: politikanët apo partitë hakohen posaçërisht dhe dokumentet konfidenciale, ndonjëherë edhe të përziera me dokumente të tjera të falsifikuara, publikohen pak para zgjedhjeve. Kjo ndodhi, për shembull, në zgjedhjet amerikane të vitit 2016 ose në fushatën e zgjedhjeve presidenciale franceze të vitit 2017. Vrasje të qëllimshme
Vrasjet me qëllim të liderëve nga opozita, janë po ashtu pjesë e luftës hibride. Fakti që presidenti rus Putin nuk i shmanget as sulmeve jashtë vendit, e tregoi edhe vrasja në kopshtin zoologjik në Berlin e një ish-komandanti çeçen, i cili thuhet se ka luftuar kundër Moskës në luftën e dytë çeçene – ose sulmet e kryera në Britaninë e Madhe kundër kritikut të Kremlinit, Alexander Litvinenko në vitin 2006 ose agjentit të dyfishtë rus Sergei Skripal dhe vajzës së tij, Yulia në vitin 2018. Deri më tani, ishin qytetarët rusë kryesisht viktima të sulmeve të tilla. Megjithatë, në korrik 2024 u bë e ditur se pas një atentati të planifikuar kundër Armin Papperger, drejtorit ekzekutiv të kompanisë gjermane të armëve Rheinmetall, fshihej Rusia. Kremlini i mohoi të gjitha akuzat. Rheinmetall furnizon Ukrainën ndër të tjera me tanke Leopard II. Çfarë mund të bëhet?
Rusia aktualisht po godet në forma të ndryshme në Evropë, thekson Sönke Marahrens, oficer i Bundeswehr-it dhe ekspert për sigurinë hibride, në një intervistë për tagesschau.de. “Operatorët rusë po provojnë gjëra shumë të ndryshme në shumë vende evropiane që madje bëhen të përshtatura individualisht për secilin vend: masat hibride që funksionojnë në Poloni nuk funksionojnë në Gjermani; ajo që funksionon në Gjermani nuk do të funksiononte në Finlandë.” Prandaj, duhet “pritur një spektër shumë i gjerë sulmesh edhe në të ardhmen”, është i bindur Marahrens. Por edhe fleksibiliteti me të cilin duhet të reagohet ndaj sulmeve të tilla duhet të jetë përkatësisht i lartë.
DW / Thomas Latschan",https://kohajone.com/aktualitet/dw-si-funksionon-lufta-hibride-e-rusise/,World,
1056,"Presidenti i SHBA-së, Joe Biden dënoi sulmin ajror të Rusisë në Ukrainë","Presidenti i SHBA-së, Joe Biden dënoi sulmin ajror të Rusisë në Ukrainë dhe përsëriti mbështetjen e vendit të tij për Ukrainën. Në një deklaratë nga Shtëpia e Bardhë, Biden e ka konsideruar “tronditës” dhe e ka dënuar sulmin ajror të Rusisë kundër Ukrainës. Biden rikujtoi mbështetjen e SHBA-së për Ukrainën. “SHBA-ja vepron së bashku me më shumë se 50 vende për të mbështetur Ukrainën dhe luftën e saj për liri”, tha ai. Duke vënë në dukje se shumë civilë ukrainas kanë mbetur pa energji elektrike si pasojë e sulmit ajror të Rusisë, Biden tha se administrata amerikane vazhdon punimet për të ndihmuar Ukrainën që të rrisë qëndrueshmërinë e rrjetit të saj energjetik me qëllimin e përgatitjes për dimër. *** Zyrtarët ukrainas njoftuan se Rusia ka kryr një sulm “masiv” ndaj infrastrukturës energjitikë të Ukrainës, duke e goditur atë vend me 200 raketa dhe dronë, çka ka lënë miliona njerëz pa energji elektrike. Forcat ukrainase pretendojnë se eliminuan 76 raketa dhe 32 dronë. Sulmi i dytë i madh ajror ndaj rrjetit elektrik të Ukrainës në më pak se dy javë ka shtuar frikën se Kremlini synon të dëmtojë kapacitetet e prodhimit të energjisë, ndërsa po afron dimri. Zyrtarë të energjitikës në Ukrainë thanë se sulmet ndodhën në të gjithë vendin të enjten, duke çuar në ndërprerje të energjisë në rang kombëtar. Në disa rajone, raketat me municione thërruese ranë mbi objekte civile, njoftoi Presidenti ukrainës Volodymyr Zelenskyy. Ai tha se kjo “përbëlnte një përshkallëzim tinëzar” të luftës. Municionet therrmuese lëshojnë bomba të shumta më të vogla në një zonë të gjërë, duke rrezikuar civilët si para dhe pas sulmit. Autoritetet ukrainase kanë paralajmëruar se Rusia po shton numrin e raketave të ndryshme me gjasë për një tjerë ofensivë ajrore kundër rrjetit energjetik të Ukrainës, përpara dimrit. Rreth gjysma e infrastrukturës energjetike të Ukrainës është shkatërruar nga sulmet ruse. Putini njofton se mund të godasë objektet qeveritare të Ukrainës me raketën e re Presidenti rus Vladimir Putin tha të enjten se Rusia mund të përdorë raketën e re hipersonike Oreshnik për të sulmuar objektet qeveritare në Kiev, në përgjigje të sulmeve të Ukrainës me raketa perëndimore ndaj territorit rus. Gjatë luftës 33 mujore Rusia nuk ka goditur ministritë, godinën e parlamentit apo ndërtesën presidenciale. Ukraina është fuqimisht e mbrojtur nga sistetmet ajrore, por presidenti rus thotë se raketa Oreshnik është aq e shpejtë sa nuk mund të eliminohet, pretendim që shihet me skepticizëm nga ekspertët perëdimorë. Presidenti i Ukrainës, Zelenskiy ka deklaruar se përdorimi i raketës së re nga Rusia përbën “një përshkallëzim të qartë dhe të ashpër” të luftës dhe ka bërë thirrje që zyrtarët ndërkombëtare të dënojnë përdorimin e saj.",https://kohajone.com/aktualitet/presidenti-i-shba-se-joe-biden-denoi-sulmin-ajror-te-rusise-ne-ukraine/,World,
1057,Cilat kompani gjermane do të largojnë mijëra punëtorë?,"Gjendja ekonomike në Gjermani është e keqe. Burokracia, energjia e shtrenjtë dhe konkurrenca e ashpër janë disa nga problemet. Shumë kompani duan të shkurtojnë vendet e punës. Ekonomia gjermaneështë në prag të recesionit edhe sivjet – industria është veçanërisht e prekur nga kriza. Pesimizmi dominon në kompanitë më të mëdha. “Ato po vuajnë më së shumti për shkak të rënies së aftësisë gjermane të konkurrencës në tregun botëror,” beson Ulrich Kater, kryeekonomist i Dekabanka. Dobësia e ekonomisë gjermane ka pasoja shumë konkrete. “Kriza industriale dhe rënia ekonomike afatgjatë po lënë gjurmë në tregun e punës”, thotë Enzo Weber nga Instituti për Kërkimin e Tregut të Punës (IAB). Sipas vlerësimeve të studiuesve, papunësia pritet të vazhdojë të rritet. Deri në pranverë, thonë ata, në Gjermani “nuk pritet ndonjë ndryshim i trendit”. Disa kompani të mëdha gjermane kanë njoftuar pushime masive nga puna në javët dhe muajt e fundit. Këto janë kompanitë e prekura. Schaeffler
Kompania Schaeffler, e cila prodhon pjesë për industrinë e automobilave, ka njoftuar pushime nga puna dhe mbyllje të fabrikave. Për shkak të problemeve të vazhdueshme në sektorin industrial dhe kërkesës së dobët në tregun e automjeteve, Schaeffler planifikon të shkurtojë gjithsej 4.700 vende pune, nga të cilat 2.800 janë në Gjermani. Gjithashtu, nga një fabrikë në Austri dhe Britani të Madhe do të mbyllen. Kompania njoftoi gjithashtu pezullimin e prodhimit të disa produkteve në Berndorf, Austri, si dhe përfundimin e disa prodhimeve në Sheffield, Angli. Continental
Furnizuesi i automjeteve Continental planifikon gjithashtu pushime masive për shkak të shitjeve më të dobëta në BMW, Mercedes dhe koncerne të tjerë, si dhe problemet në sektorin e makinave elektrike. Sipas kompanisë, nga mesi i vitit 2023, tashmë janë eliminuar 5000 vende pune në zhvillim, prodhim dhe administrim. Deri në vitin 2028, ata planifikojnë të shkurtojnë gjithsej 7.150 vende pune, nga të cilat më shumë se një e treta i përket Gjermanisë. Volkswagen
Prodhuesi më i madh gjerman i makinave (Volkswagen, i cili përfshin markat VW, Audi, Porsche, Seat, Skoda, Cupra, Lamborghini, Bentley dhe Ducati) po përballet me një krizë serioze. Sipas përfaqësuesve të sindikatës, tre fabrika të VW janë aktualisht në rrezik, ndërsa nga shkurtimi rrezikohen dhjetëra mijëra vende pune. Kompanisë i mungojnë blerësit për më shumë se 500.000 automjete, tha Dirk Große-Loheide, anëtar i bordit drejtues të markës VW. “Nëse nuk ka kërkesë, ne duhet t’i përshtatim kapacitetet prodhuese me situatën aktuale”, shtoi ai. Edhe drejtori i markës Volkswagen, Thomas Schäfer theksoi se masat aktuale, si pensioni i parakohshëm, puna me orar të shkurtuar dhe shkurtimet e tjera nuk janë të mjaftueshme për të ulur shpenzimet. Momentalisht janë duke u zhvilluar negociatat me sindikatat IG Metall, por nuk është arritur asnjë marrëveshje deri tani. Negociatat do të vazhdojnë me 9 dhjetor, por tani për tani parashikohen të shkurtohen dhjetëra mijëra vende pune. Bosch
Bosch, një tjetër furnizues i madh me pjesë të makinave, planifikon të shkurtojë deri në 5.550 vende pune – prej tyre 3.800 në Gjermani. Shifrat e sakta do të darkodohen në negociata me përfaqësuesit e punëtorëve. I prekur veçanërisht është sektori “Cross-Domain Computing Solutions”, i cili merret me zhvillimin e sistemeve për asistencën në drejtimin e automjeteve dhe në drejtimin autonom. Bosch planifikon të prezantojë reduktimin e orëve të punës për shumë punonjës në Gjermani, gjë që do të rezultojë edhe me paga më të ulëta. Në total, do të preken rreth 10.000 punëtorë në nëntë lokacione në Gjermani. Kompania përmend krizën në industrinë e automobilave dhe kërkesën më të dobët si arsye, ndërsa rezultatet në sektorin e teknologjive të reja, siç është drejtimi i automatizuar, janë nën pritshmëritë e mëparshme. ZF Friedrichshafen
Furnizuesi i pjesëve të automjeteve ZF Friedrichshafen planifikon të shkurtojë deri në 14.000 nga 54.000 vende pune sa ka në Gjermani. Vetëm në Saarbrücken, 1.800 punëtorë do të pushohen nga puna deri në fund të vitit 2025. Nëse situata e vështirë me porositë vazhdon, gjithsej 4.500 vende pune mund të shkurtohen deri në fund të vitit 2028. Kompania nuk e përjashton as mundësinë e mbylljes së ndonjë fabrike. ZF ka probleme edhe me borxhe të mëdha për shkak të blerjeve të mëdha (marrje/blerje kompanish), ndërkohë që rezultatet e shitjeve janë shumë më të ulëta sesa është pritur. “Sipas të dhënave të fundit, në fund të vitit do të na mungojnë tre miliardë euro të ardhura”, tha kryetari i Këshillit të Punëtorëve, Achim Dietrich. Për më tepër, borxhet e mëdha vijnë si pasojë e blerjeve të korporatave të tjera. Ford
Prodhuesi amerikan i makinave Ford planifikon të shkurtojë 2.900 vende pune në Gjermani deri në vitin 2027, shumica e tyre në fabrikën në Këln. Në total, rreth 4.000 vende pune do të shkurtohen në Evropë. Edhe pse kompania investoi dy miliardë euro gjatë viteve 2023 dhe 2024 në modernizimin e fabrikës në Këln, për prodhimin e automjeteve elektrike, pritshmëritë e shitjeve nuk u përmbushën. Thyssenkrupp
Prodhuesi më i madh i çelikut në Gjermani, Thyssenkrupp Steel planifikon të shkurtojë rreth 11.000 vende pune gjatë gjashtë viteve të ardhshme. Deri në fund të vitit 2030, numri i të punësuarve do të bjerë nga 27.000 në 16.000. Kompania synon të reduktojë kapacitetin prodhues dhe të rrisë investimet në teknologjitë miqësore ndaj mjedisit, të cilat kërkojnë miliarda investime. Përveç kësaj, importi i çelikut të lirë nga Azia dhe kriza në industrinë e automobilave paraqesin një sfidë të madhe. BASF
Në vitin 2022, BASF ka shpallur një program kursimi për shkak të rritjes së çmimit të gazit dhe kushteve të vështira të biznesit në Evropë. Një plan shtesë shtrëngimi u prezantua në fillim të këtij viti, duke përfshirë shkurtimet e vendeve të punës në Ludwigshafen. Deri në vitin 2026, BASF planifikon të ulë kostot me një miliard euro në vit. Deri në fund të vitit 2024, kompania do të shkurtojë 3.300 vende pune globalisht, duke përfshirë 2.500 në Ludwigshafen. Gjithashtu u njoftua edhe mbyllja e tre fabrikave në Ludwigshafen, duke përfshirë prodhimin e acidit adipik – një përbërës kyç për plastikën. Këto masa edhe pse të kuptueshme në situatën aktuale ekonomike, do të lënë pa punë mijëra punëtorë dhe do të përkeqësojnë më tej situatën në tregun e punës. DW / Bahri Cani",https://kohajone.com/aktualitet/cilat-kompani-gjermane-do-te-largojne-mijera-punetore/,World,
1058,"Vëllezërit Menendez, nga zbulimi i kr@mit tek lufta për liri","Erik dhe Lyle Menendez kanë 35 vite në burg për vrasjen e prindërve të tyre, në një nga rastet më të bujshme në historinë e drejtësisë amerikane. Ky rast vazhdon të tërheqë vëmendjen e publikut edhe sot. 1989-Më 20 gusht 1989, Jose Menendez një drejtues i industrisë muzikore dhe gruaja e tij, Kitty Menendez u vranë me armë zjarri në shtëpinë e tyre. Djemtë e tyre, Lyle, 21 vjeç, dhe Erik, 18 vjeç, thirrën policinë duke pretenduar se një grup grabitësish kishte kryer krimin. 1990-Në mars të vitit 1990, Erik dhe Lyle u arrestuan për vrasje të shkallës së parë. 1993-Gjyqi i parë për vëllezërit Menendez nisi në vitin 1993, ku secili kishte jurinë e tij. Prokuroria pretendoi se Lyle dhe Erik vranë prindërit për përfitime financiare, duke përmendur shpenzimet luksoze të tyre pas ngjarjes. Ndërkohë, mbrojtja argumentoi se vëllezërit vepruan për vetëmbrojtje, pasi kishin vuajtur abuzime të rënda seksuale nga babai i tyre. 1994-Juria nuk arriti të binte dakord për një vendim dhe procesi përfundoi në një gjyq të pavlefshëm. 1996-Në një gjyq të dytë, ku shumë nga provat mbi abuzimet u ndaluan, Lyle dhe Erik u shpallën fajtorë për vrasje të shkallës së parë. Ata u dënuan me burgim të përjetshëm pa mundësi lirimi me kusht dhe u dërguan në burgje të ndryshme. 1999-Erik u martua në burg me Tammi Menendez, e cila sot është një avokate e përkushtuar për lirimin e tij. 2003-Lyle u martua me Rebecca Sneed në vitin 2003, por në nëntor të 2024, Sneed deklaroi se ata ishin ndarë prej kohësh, megjithëse mbeten miq të ngushtë. 2018-Pas më shumë se dy dekadash, Lyle dhe Erik u ribashkuan në të njëjtin burg në San Diego. Sipas një gazetari të përfshirë në dokumentimin e çështjes, takimi i tyre i parë u shoqërua me lot dhe përqafime të gjata. 2023-Në vitin 2023, vëllezërit paraqitën një kërkesë për rishikim të provave të reja, duke përfshirë një letër të shkruar nga Erik disa muaj para krimeve dhe pretendime të një anëtari të ish-grupit Menudo, që akuzon Jose Menendez për abuzim seksual. Shtator 2024-Seria “Monsters: The Lyle and Erik Menendez Story” u publikua në Netflix, duke sjellë vëmendje të re mbi rastin. Tetor 2024-Një dokumentar i Netflix shtoi më tej mbështetjen për lirimin e vëllezërve, veçanërisht nga gjeneratat e reja në mediat sociale. Familjarë të Menendez u bashkuan në një konferencë për shtyp për të kërkuar rigjykim dhe ulje të dënimit. Nëntor 2024-Prokurori George Gascón propozoi që dënimi i vëllezërve të ulej, duke u dhënë atyre mundësinë për lirim me kusht. Megjithatë, me largimin e tij nga detyra më 5 nëntor, e ardhmja e çështjes mbetet në duart e pasardhësit të tij, Nathan Hochman. Ai ka premtuar një rishikim të detajuar të çështjes përpara se të marrë një vendim përfundimtar. Çfarë pritet më tej? Seancat e ardhshme për rigjykimin do të zhvillohen më 30 dhe 31 janar 2025. Nëse rekomandohet ulja e dënimit, fjala e fundit i takon gjyqtarit dhe bordit të lirimit me kusht. Vëllezërit Menendez kanë kaluar dekada duke ndihmuar të burgosurit e tjerë dhe duke u përpjekur të përmirësojnë veten. Nëse dënimi i tyre ndryshon, mund të sjellë një kapitull të ri për një nga rastet më të debatueshme të drejtësisë amerikane.",https://kohajone.com/bota/vellezerit-menendez-nga-zbulimi-i-krmit-tek-lufta-per-liri/,World,
1059,"Putin par@lajmëron përshkallëzim bërthamor, ndërsa shpreh gatishmëri për dialog me Donald Trump!",,https://kohajone.com/bota/putin-parlajmeron-pershkallezim-berthamor-ndersa-shpreh-gatishmeri-per-dialog-me-donald-trump/,World,
1060,Zelensky apel aleatëve pas kërc@nimit rus,"Presidenti ukrainas Volodymyr Zelensky u bëri thirrje aleatëve të tij që t’i japin një “përgjigje të fortë” “shantazhit” të Vladimir Putin, i cili kërcënoi se do të godiste Kievin me raketën e tij të re strategjike Orechnik. ”Ne duhet t’i përgjigjemi së bashku përpjekjes së Rusisë. Ne jemi të interesuar për paqen-Ukraina dhe të gjithë partnerët tanë. Tani është koha për të forcuar pozitat tona, pozicionet e Ukrainës dhe partnerëve tanë. Çdo shantazh rus duhet të përballet me një përgjigje të ashpër. Ashtu siç e meriton Putini. Dhe ne duhet të shohim perspektivën e përfundimit të luftës me paqe të vërtetë së bashku me Amerikën, së bashku me Evropën, së bashku me të gjithë partnerët. Nevojitet paqja e vërtetë”. Ai akuzoi Putin se dëshiron të përshkallëzojë situatën tani në mënyrë që Presidenti Trump të mos arrijë t’i japë fund luftës.",https://kohajone.com/bota/zelensky-apel-aleateve-pas-kercnimit-rus/,World,
1061,Ish-ushtari britanik shpallet fajtor se spiunoi për Iranin,"Një gjykatë në Londër e ka shpallur fajtor një ish-ushtar britanik, pasi ai i u kishte dhënë informata të ndjeshme shërbimeve të inteligjencës iraniane. Prokurorët thanë se Daniel Abed Khalife, 23-vjeçar, luajti një “lojë cinike” duke pretenduar se donte të bëhej agjent i dyfishtë për Britaninë e Madhe, por ia dorëzoi Iranit një sasi të madhe të materialeve të klasifikuara dhe të ndaluara, të cilat përmbanin edhe emrat e oficerëve të forcave speciale. Aktgjykimi ndaj tij u shpall në Gjykatën Woolwich në Londër më 28 nëntor. Prokurori Mark Heywood i tha jurisë në fillim të gjykimit se Khalife mblodhi informata të ndjeshme mes majit 2019 dhe janarit 2022. Khalife u gjykua nën akuzat për mbledhjen e informatave që mund të jenë të dobishme për armikun, kryesisht Iranin, si dhe për sigurimin e informatave që kanë mundësi të jenë të dobishme për terrorizëm. Khalife, i cili u përjashtua nga ushtria pas përballjes me akuza, u akuza edhe për montimin e bombave të rrejshme në barakat e ushtrisë. Megjithatë, gjykata e hodhi poshtë këtë akuzë kundër tij. Ai iku nga burgu në Londër në shtator 2023, ku po mbahej në pritje të nisjes së gjykimit, dhe i kaloi tri ditë në arrati. REL",https://kohajone.com/aktualitet/ish-ushtari-britanik-shpallet-fajtor-se-spiunoi-per-iranin/,World,
1062,Katër të vdekur pas fundosjes së një anijeje në Greqi,"Katër persona, përfshirë dy fëmijë, kanë vdekur pasi një anije që po bartte emigrantë preku disa shkëmbinj nënujor afër ishullit Samos të Greqisë, duke shkaktuar fundosjen e anijes, thanë zyrtarët më 28 nëntor. Gjashtëmbëdhjetë persona u shpëtuan, por është e paqartë sesa njerëz ishin në bordin e anijes. Rojet bregdetare greke kanë nisur operacione të kërkim-shpëtimit, ku janë përfshirë anijet patrulluese, anijet shpëtuese dhe po ashtu ka ekipe në tokë që po kërkojnë të gjejnë ndonjë emigrantë të mundshëm që i ka shpëtuar fundosjes së anijes. Ky është incidenti i dytë vdekjeprurës brenda kësaj jave që përfshin fundosjen e anijeve të emigrantëve në Samos. Të hënën, më 25 nëntor, tetë emigrantë – gjashtë fëmijë dhe dy gra – vdiqën pasi një anije u fundos pranë brigjeve të Samosit. Ishulli Samos dhe ishujt e tjerë grekë në lindje të Detit Egje janë pika të rëndësishme të transitit për emigrantët që kalojnë nga Turqia për në Bashkimin Evropian. Arritjet e emigrantëve muajve të fundit, sipas autoriteteve greke, lidhen me luftërat në Lindjen e Mesme dhe pjesë të Afrikës.",https://kohajone.com/aktualitet/kater-te-vdekur-pas-fundosjes-se-nje-anijeje-ne-greqi/,World,
1063,"Izraeli thotë se Hezbollahu ka shkelur armëpushimin, sulmon Libanin jugor","Tanket izraelite kanë goditur gjashtë zona në Libanin jugor të enjten pasi ushtria izraelite pretendon se armëpushimi i saj me Hezbollahun u shkel pasi disa të dyshuar, disa prej të cilëve me automjete, arritën në zonën jugore. Sulmet goditën qytetet Markaba, Wazzani dhe Kfarchouba, Khiyam, Taybe dhe fushat bujqësore rreth Marjayoun, të cilat të gjitha shtrihen brenda dy kilometrave nga Linja Blu që demarkon kufirin midis Libanit dhe Izraelit. Një nga burimet e sigurisë ka thënë se dy persona u plagosën në Markaba. Armëpushimi midis Izraelit dhe grupit të armatosur libanez Hezbollah hyri në fuqi të mërkurën sipas një marrëveshjeje të ndërmjetësuar nga SHBA-ja dhe Franca. Trupat izraelite mbeten të stacionuara brenda territorit libanez në qytete përgjatë kufirit, dhe të enjten në mëngjes ushtria izraelite u bëri thirrje banorëve të qyteteve përgjatë brezit kufitar që të mos kthehen ende. Tre qytetet e goditura të enjten në mëngjes shtrihen brenda atij brezi. Nuk kishte asnjë koment të menjëhershëm për sulmet e tankeve nga Hezbollahu apo Izraeli, të cilët kanë luftuar për më shumë se një vit paralelisht me luftën në Gaza. Marrëveshja, një arritje e rrallë diplomatike në një rajon të përfshirë nga konflikti, i dha fund konfrontimit më vdekjeprurës midis Izraelit dhe grupit militant të mbështetur nga Irani në vite. Por Izraeli është ende duke luftuar armikun tjetër të tij të përhershëm, grupin militant palestinez Hamas, në Rripin e Gazës.",https://kohajone.com/aktualitet/izraeli-thote-se-hezbollahu-ka-shkelur-armepushimin-sulmon-libanin-jugor/,World,
1064,Shtetet e Bashkuara i kërkojnë Ukrainës të rrisë mobilizimin ushtarak për të luftuar Rusinë,"Shtetet e Bashkuara po i kërkojnë Ukrainës të mobilizojë më shumë ushtarë për të përforcuar njësitë e saj në luftën gati trevjeçare kundër forcave ruse, duke thënë se Kievi duhet ta ulë moshën e shërbimit ushtarak nga 25 në 18 vjeç. “Nevoja për momentin është për rekrutë”, u tha gazetarëve të mërkurën një zyrtar amerikan. “Rusët në fakt po bëjnë përparim, progres të qëndrueshëm, në lindje dhe kanë filluar ta zmbrapsin vijën e forcave ukrainase në Kursk”, rajoni rus që Ukraina mori në gusht me një sulm që befasoi Moskën. “Mobilizimi i më shumë rekrutëve mund të bëjnë një ndryshim të rëndësishëm në këtë kohë, nëse i hedhim një vështrim fushëbetejës sot”, tha zyrtari. Më shumë se 1 milion ukrainas janë tashmë të mobilizuar në ushtri, përfshirë në Gardën Kombëtare dhe njësi të tjera. Zyrtari amerikan tha se ukrainasit besojnë se u duhen rreth 160,000 forca shtesë, por administrata amerikane tha se ndoshta do të kenë nevojë për më shumë se kaq. Zyrtari amerikan tha se “matematika e qartë” e situatës së Ukrainës tashmë është se ajo ka nevojë për më shumë forca në luftë, një pozicion që mbështetet në kryeqytetet e tjera perëndimore që kanë furnizuar me armatime Ukrainën. Në prill, Ukraina e uli moshën e saj të pranueshme për meshkujt nga 27 në 25 vjeç, një ndryshim që pritej të shtonte 50,000 ushtarakë, shumë më pak nga ajo që Presidenti ukrainas Volodymyr Zelenskyy tha se ishte e nevojshme në atë kohë. Disa ukrainas kanë shprehur shqetësime se ulja në 18 vjeç e moshës së pranueshme për mobilizimin për meshkujt, që është mosha për regjistrimin e detyrueshëm edhe në Shtetet e Bashkuara, do të largonte më shumë të rinj nga fuqia punëtore dhe do të dëmtonte më tej ekonominë e vendit të shkatërruar nga lufta. Zyrtari amerikan tha se administrata e Presidentit Joe Biden, i cili largohet nga detyra në më pak se dy muaj, beson se Ukraina gjithashtu mund të optimizojë forcën e saj aktuale, duke u marrë në mënyrë më agresive me ushtarët që dezertojnë, ose mungojnë pa leje. Për më tepër, aleatët evropianë të Ukrainës kanë theksuar se mungesa e forcave ukrainase së shpejti mund ta bëjë të paqëndrueshme për Ukrainën që të vazhdojë të ketë prani në Kursk. Situata në Kursk është komplikuar nga mbërritja e mijëra forcave të Koresë së Veriut, që u vendosën atje për të ndihmuar Moskën ndërsa përpiqet të rimarrë territorin që Ukraina mori gati katër muaj më parë. Shtrirja e mbështetjes së vazhdueshme të Shteteve të Bashkuara për përpjekjet në luftë të Ukrainës është e pasigurt, ndërsa presidenti i zgjedhur Donald Trump përgatitet të marrë detyrën më 20 janar. Presidenti i zgjedhur Trump është zotuar se do t’i japë fund luftës përpara se të marrë detyrën, por pa thënë se si. Në fushën e betejës, zyrtarët ukrainas thanë të mërkurën se forcat ruse lëshuan 89 dronë në një valë sulmesh gjatë natës që lanë tre persona të plagosur në kryeqytetin e Ukrainës, Kiev. Ukraina tha se rrëzoi 36 mjete ajrore pa pilot. Serhiy Popko, drejtuesi i Administratës Ushtarake të Qytetit të Kievit, tha në Telegram se rënia e pjesëve nga një dron i shkatërruar dëmtoi një ndërtesë. Ministria e Mbrojtjes e Rusisë tha se ka rrëzuar 47 dronë ukrainas mbi Detin e Zi, Krimenë e pushtuar nga Rusia dhe gjetiu. Nuk pati raportime për dëme të mëdha nga sulmet në Ukrainë. “E vetmja mënyrë efektive për të mbrojtur veten nga kjo, është eliminimi i armëve ruse dhe raketave ruse direkt në territorin rus”, tha Presidenti ukrainas Volodymyr Zelenskyy në fjalimin e tij të mbrëmjes. Përshkallëzimi i luftimeve Në Kombet e Bashkuara të mërkurën, Këshilli i Sigurimit i OKB-së diskutoi përshkallëzimin e fundit të luftës, përfshirë përdorimin nga Rusia të një rakete të re balistike me rreze të mesme veprimi ndaj qytetit ukrainas Dnipro. “Vetëm gjatë ditëve të fundit, 495 dronë u lëshuan nga Rusia, së bashku me raketat balistike Iskandar dhe raketat e drejtuara nga ajri drejt tokës Kh-59/69”, i tha Këshillit të Sigurimit ambasadori ukrainas Sergiy Kyslytsya. Ambasadori Kyslytsya tha se kërkohen sanksione më të forta kundër Moskës dhe ai u kërkoi vendeve t’i ofrojnë Ukrainës ndihmë ushtarake të shtuar. “Rusia duhet të kuptojë se çdo përpjekje e saj për të zgjeruar luftën do të ketë pasoja”, tha ai. I dërguari rus tha se për çdo përshkallëzim përgjegjësinë e ka Kievi dhe mbështetësit e tij në Shtetet e Bashkuara dhe në Perëndim, të cilët së fundmi e kanë autorizuar Ukrainën të përdorë raketa të prodhimit perëndimor në thellësi të territorit të Rusisë. “Perëndimi që nga ai moment provokoi një konflikt rajonal në Ukrainë, që tani ka marrë një natyrë globale”, tha zëvendësambasadori rus në OKB, Dmitry Polyanskiy, duke shtuar se “çdo valë përshkallëzimi nga Perëndimi do të marrë përgjigje të vendosur”. Diplomatët shprehën gjithashtu shqetësimin për futjen në luftë të mijëra forcave të Koresë së Veriut, në ndihmë të Rusisë. “Në këmbim të dërgimit të forcave të saj, qeveria ime vlerëson se Koreja e Veriut ka marrë nga Rusia, jo vetëm përfitime ekonomike, por edhe raketa dhe pajisje kundërajrore, për të përforcuar sistemet e saj të dobëta të mbrojtjes ajrore”, tha ambasadori i Koresë së Jugut, Joonkook Hwang. Ai tha se mbështetja e Rusisë për Korenë e Veriut do ta inkurajonte atë për të intensifikuar përpjekjet e saj për armë bërthamore, duke destabilizuar më tej Gadishullin Korean. “Koreja e Veriut po përgatitet të transferojë edhe më shumë raketa balistike” në Rusi për përdorim kundër Ukrainës, paralajmëroi ambasadori Wood. “Kemi gjithashtu informacione se një numër i madh i artilerisë së lëvizshme me rreze të gjatë, të predhave 170 milimetërshe me origjinë nga Koreja e Veriut dhe raketahedhësve 240 milimetërsh të shumëfishtë me rreze të gjatë, po futen në konflikt”. Ai tha se Uashingtoni gjithashtu ka informacion se Rusia ka dërguar sistemet e mbrojtjes ajrore në Korenë e Veriut. Korrespondentja e Zërit të Amerikës, Margaret Besheer, kontribuoi nga Nju Jorku për këtë artikull. Disa nga të dhënat u morën nga agjencitë e lajmeve Associated Press dhe Reuters. I dërguari i Uashingtonit tha se po i siguron Ukrainës qindra raketa shtesë Patriot dhe AMRAAM, për të forcuar mbrojtjen e saj ajrore ndërsa po zgjerohet lufta me Rusinë. “Shtetet e Bashkuara do të vazhdojnë të shtojnë ndihmën e sigurisë për Ukrainën për të forcuar aftësitë e saj, përfshirë mbrojtjen ajrore, dhe për ta vendosur Ukrainën në pozicionin më të mirë të mundshëm në fushën e betejës”, tha zoti Wood.",https://kohajone.com/aktualitet/shtetet-e-bashkuara-i-kerkojne-ukraines-te-rrise-mobilizimin-ushtarak-per-te-luftuar-rusine/,World,
1065,"Trump emëron ish-gjeneralin Keith Kellogg, të dërguarin e posaçëm për Ukrainën","Presidenti i ardhshëm i SHBA-së, Donald Trump ka emëruar një të dërguar të posaçëm për Ukrainën dhe Rusinë. Ish-gjenerali Kellogg më parë i ka paraqitur Trumpit një plan për fundin e luftës ndërmjet dy vendeve.
Presidenti i ardhshëm i SHBA-së, Donald Trump ka emëruar ish-gjeneralin Keith Kellogg si të dërguarin e tij të posaçëm për Ukrainën dhe Rusinë, Kellogg gjatë mandatit të parë të Trumpit më 2017 deri në fillim të vitit 2021 ka qenë shef i shtabit të Sigurisë Kombëtare në Shtëpinë e Bardhë dhe këshilltar sigurie i ish-zëvendëspresidentit Mike Pence. Kellogg ka një karrierë të shkëlqyer ushtarake dhe në ekonomi “dhe ka qenë aktiv në mandatin tim të parë në funksionet më të larta në fushën e sigurisë kombëtare”, deklaroi Trump në platformën e tij online Truth Social. Donald Trump dhe Keith KelloggFotografi: NICHOLAS KAMM/AFP Kellogg ka hartuar planin për fundin e luftës
80-vjeçari Kellogg i ka paraqitur Trumpit planin për fundin e luftës, i thanë agjencisë Reuters tre persona të rrethit të brendshëm të ngarkuar me këtë çështje. Kellogg, sipas këtyre të dhënave, planin e ka përgatitur bashkë me Fred Fleitz, i cili gjithashtu ka punuar si shef i shtabit të Këshillit të Sigurisë Kombëtare në administratën e Trumpit gjatë mandatit të tij të parë presidencial. Sipas propozimeve në planin e hartuar SHBA do ta furnizojnë Ukrainën me armë të tjera, vetëm nëse ajo hyn në bisedime paqeje. Njëkohësisht SHBA parlajmërojnë Rusinë, që çdo refuzim për negociata mund të çojë në një mbështetje të përforcuar për Ukrainën. Një anëtarësim në NATO i Ukrainës tani për tani nuk mund të diskutohet. Trump i refuzoi ndihmat e mëtejshme për Ukrainën gjatë fushatës elektorale, ku ai deklaroi, se në rast të një fitoreje do t’i japë fund luftës përpara marrjes së mandatit. Betimi i tij si president zhvillohet më 20 janar. DW/ dpa/ard",https://kohajone.com/aktualitet/trump-emeron-ish-gjeneralin-keith-kellogg-te-derguarin-e-posacem-per-ukrainen/,World,
1066,Ekipi i Trumpit thotë se të nominuarit për kabinet morën kërcënime me bombë,"Një numër i të nominuarve dhe të emëruarve më të shquar për kabinetin e ardhshëm të presidentit të zgjedhur amerikan, Donald Trump, kanë qenë në shënjestër të kërcënimeve me bombë dhe raportimeve të rrejshme, tha ekipi i tranzicionit i Trumpit të mërkurën. Byroja Federale amerikane e Hetimeve (FBI) tha se është duke kryer hetime për këtë. “Mbrëmë dhe sot në mëngjes, disa nga të nominuarit për kabinet dhe të emëruarit e administratës së presidentit Trump, u vunë në shënjestër të kërcënimeve të dhunshme dhe joamerikane për jetën e tyre dhe të atyre që jetojnë me ta”, tha zëdhënësja e ekipit të Trumpit, Karoline Leavitt. Ajo tha se autoritetet e rendit dhe autoritetet e tjera “reaguan shpejt për të garantuar sigurinë e atyre që u kërcënuan. Presidenti Trump dhe i gjithë ekipi i tranzicionit janë mirënjohës për reagimin e tyre të shpejtë”, tha Leavitt. Në mesin e atyre që u kërcënuan ishin përfaqësuesja e Nju Jorkut, Elise Stefanik, e cila është nominuar nga Trumpi për të shërbyer si ambasadore e ardhshme në Kombet e Bashkuara, Matt Gaetz, i nominuari fillestar i Trumpit për të shërbyer si prokuror i Përgjithshëm, dhe ish-kongresisti i Nju Jorkut, Lee Zeldin, i cili është përzgjedhur për ta drejtuar Agjencinë e Mbrojtjes së Mjedisit. Susie Wiles, shefja e ardhshme e stafit të Trumpit, dhe Pam Bondi, ish-prokurorja e Përgjithshme e Floridës, të cilën Trump e ka nominuar në vend të Gaetzit, i kërcënuan gjithashtu, sipas një zyrtari i cili foli në kushte anonimiteti. FBI-ja tha në një komunikatë se është “në dijeni për kërcënimet e shumta me bomba dhe incidenteve të tjera ndaj të nominuarve dhe të emëruarve të administratës së ardhshme” dhe se po “punon me partnerët tanë të zbatimit të ligjit”. “Ne i marrim seriozisht të gjitha kërcënimet e mundshme dhe, si gjithmonë, inkurajojmë anëtarët e publikut të raportojnë menjëherë tek autoritetet çdo gjë që konsiderojnë të dyshimtë”, tha ajo. REL",https://kohajone.com/aktualitet/ekipi-i-trumpit-thote-se-te-nominuarit-per-kabinet-moren-kercenime-me-bombe/,World,
1067,Rusia kryen sulm masiv ndaj sektorit të energjisë të Ukrainës,"Ushtria e Rusisë ka kryer një sulm masiv ndaj sektorit të energjisë të Ukrainës, duke shkaktuar ndërprerje të energjisë. Rrjeti energjetik i Ukrainës është goditur rëndë që kur Rusia nisi pushtimin e shtetit fqinj më 2022 dhe Kievi e ka akuzuar Moskën për taktika “terrori”, pasi ka thënë se po tenton të zhysë në terr qytetet ukrainase dhe të lërë pa ngrohje civilët gjatë stinës së dimrit. Ministri ukrainas i Energjisë, German Galushchenko, tha se infrastruktura energjetike është “nën sulm masiv të armikut”, pasi në mbarë vendin u lëshuan alarme për sulme me raketa. Forcat Ajrore të Ukrainës raportuan se Rusia ka kryer një sërë sulmesh me raketa lundruese dhe dronë në mbarë vendin, përfshirë në Kiev, Harkiv dhe qytetin-port të Odesës. “Sërish, sektori i energjisë është nën një sulm masiv të armikut. Sulmet ndaj ndërtesave të energjisë po kryhen në mbarë shtetin”, tha Galushchenko. Operatori kombëtar i rrjetit elektrik, Ukrenergo, tha se ka zbatuar “në mënyrë urgjente ndërprerjet e rrymës”, duke shtuar se temperatura kanë rënë në rreth 0 gradë Celsius. Kompania që bën shpërndarjen e energjisë, DTEK tha se Ukrenergo po zbaton reduktime të energjisë në rajonet e Kievit, Odesës, Dnipros dhe Donjeckut. Sulmet ruse, sipas Forcave Ajrore ukrainase, janë duke vazhduar. “Sapo situata e sigurisë të na e lejojë, ne do të kuptojmë saktë pasojat e sulmeve”, tha Galushchenko. Shefi i stafit i presidentit ukrainas, Volodymyr Zelensky, tha se vala e re e sulmeve tregon se Rusia po “vazhdon me taktikat e saj të terrorit”. Zyrtarja e lartë e Kombeve të Bashkuara, Rosemary DiCarlo, paralajmëroi më herët gjatë këtij muaji se sulmet ruse ndaj infrastrukturës së energjisë të Ukrainës mund ta bëjnë këtë dimër “më të rëndin që nga nisja e luftës”. Më herët gjatë javës, Rusia tha se po përgatitet të kundërpërgjigjet, pasi e akuzoi Ukrainën se e ka sulmuar me raketat amerikane, ATACMS. Moska kreu sulm ndaj qytetit ukrainas Dnipro, me një raketë të re balistike. Presidenti rus, Vladimir Putin, ka kërcënuar se kjo raketë, që është e aftë të bartë armë bërthamore, mund të përdoret ndaj shteteve perëndimore, nëse ato e lejojnë Ukrainën që të përdorë armët e tyre për ta sulmuar territorin e Rusisë. Më 28 nëntor, Ministria ruse e Mbrojtjes tha se ka rrëzuar 25 dronë që Ukraina lëshoi gjatë natës, përfshirë 14 mbi Krasnodar, që gjendet në lindje të Gadishullit të aneksuar të Krimesë. Guvernatori i Krasnodarit tha se një grua është plagosur, pasi copëzat e dronëve të shkatërruar ranë rreth 100 kilometra në lindje të urës së Kërçit, që e lidh Krimenë me Rusinë. Që kur ka nisur lufta, Kievi e ka shënjestruar disa herë këtë urë. REL",https://kohajone.com/aktualitet/rusia-kryen-sulm-masiv-ndaj-sektorit-te-energjise-te-ukraines/,World,
1068,"E zymtë dhe e lodhur, video-mesazhi i Harris që ngre dyshime për gjendjen e zv.Presidentes","Me pamje të shfryrë, Kamala Harris u rishfaq të martën, në një video-mesazh të shpejtë për mbështetësit e saj që u postua në llogarinë X të Partisë Demokratike. ”Më duhet vetëm t’ju kujtoj, mos lejoni askënd që t’jua marrë pushtetin. Ju keni të njëjtin pushtet që kishit përpara 5 nëntorit”, tha ajo, duke iu referuar datës së zgjedhjeve presidenciale që humbi ndaj Presidentit të zgjedhur Donald Trump. Harris u largua në Hawaii për një pushim pas humbjes së zgjedhjeve dhe më pas mbërriti në Zonën e Gjirit të hënën për të kaluar pushimin e Ditës së Falënderimeve me familjen. Zv.Presidentja në detyrë u shfaq në një dhomë ndenjeje, me sy të zymtë dhe me shenja lodhjeje, ndërsa jepte mesazhin 28 sekonda. Është e paqartë se çfarë e shtyu zv. Presidenten të mbajë fjalimin e shpejtë, megjithëse komentuesit në internet sugjeruan se ajo nuk ishte esëll. “A keni pirë?”, pyeti aktori Kevin Sorbo, në komentet që shoqëronin videon. Harris dhe bashkëshorti i saj, Doug Emhoff, kaluan gjashtë ditë në një shtëpi pushimesh ku një natë kushton 1300 dollarë në ishullin e madh të Hawaiit, duke dalë rrallë në publik, raportoi DailyMail. Shtëpia është një pronë 5,200 metra katrorë, me pesë dhoma gjumi, në pronësi të një pasardhësi të familjes së verërave Mondavi. Dhe sipas listimit në internet, marrja me qira përfshinte “tre shishe verë të familjes Mondavi falas me çdo rezervim”. Zëvendëspresidentja thuhet se po e lë të hapur derën për një garë presidenciale të ardhshme. Ajo fillimisht kandidoi për Shtëpinë e Bardhë gjatë ciklit të 2020-ës, por përfundoi duke u larguar në fund të 2019-ës edhe para zgjedhjeve të Iowa-s. Më pas Biden e zgjodhi atë për kandidate të tij. Ajo u fut në krye të biletës në korrik, pasi drejtuesit e Partisë Demokratike e shtynë Bidenin, 82-vjeçar të tërhiqej pasi performanca e tij katastrofike në debat kundër Trump në fund të qershorit rriti shqetësimet e pleqërisë.",https://kohajone.com/bota/e-zymte-dhe-e-lodhur-video-mesazhi-i-harris-qe-ngre-dyshime-per-gjendjen-e-zv-presidentes/,World,
1069,Kërcë@ohen me bom@ë disa nga kandidatët e kabinetit të ri të Trump,"Disa nga të emëruarit në kabinetin e Donald Trump për administratën e tij të ardhshme janë shënjestruar nga kërcënimet me bombë. Kjo është bërë e ditur nga mediat ndërkombëtare. FBI deklaroi se ishte në dijeni të “kërcënimeve të shumta me bombë”, ndërkohë që Policia po heton ngjarjet. Zyra e republikanes së Nju Jorkut, Elise Stefanik, të cilën Trump e ka emëruar si ambasadoren e SHBA-së në Kombet e Bashkuara, tha se ajo kishte marrë një kërcënim me bombë. Policia e Nju Jorkut deklaroi se shtëpia e të zgjedhurit të Trump për sekretarin e tregtisë, Hoëard Lutnick, ishte gjithashtu e kërcënuar. Lee Zeldin, të cilin Trump e ka emëruar për t’u bërë administrator i Agjencisë për Mbrojtjen e Mjedisit, konfirmoi gjithashtu se ai ishte në shënjestër, duke thënë se një bombë ishte dërguar në shtëpinë e tij me një “mesazh me temë pro-palestineze”. “Unë dhe familja ime nuk ishim në shtëpi në atë moment dhe jemi të sigurt”, tha ai. Mediat amerikane të lajmeve kanë raportuar gjithashtu se republikani nga Florida, Matt Gaetz, i cili u largua nga kandidimi për t’u bërë prokuror i përgjithshëm i SHBA, ishte gjithashtu në shënjestër.",https://kohajone.com/bota/kerceohen-me-bome-disa-nga-kandidatet-e-kabinetit-te-ri-te-trump/,World,
1070,Në Antarktidë ka patur pyje të dendur,"Ambra e parë e gjetur në Antarktidë është 90 mln-vjeçare dhe tregon që dikur ne kontinentin e bardhë kishte pyje. Deri më sot vetëm aty nuk ishte gjetur gjurmë rreshire të fosilizuar, por zbulimi i fundit fakton ekzistencën e vegjetacionit edhe në polin jugor të Tokës, shumë kohë me parë. Në studim u zbulua se në te gjenden ende gjurmë të pemës që e ka gjeneruar. Nga analizat e laboratorit rezulton se rreshira është prodhuar nga pema për të kuruar një lëndim në levore, ndoshta i shkaktuar nga një parazit. Ambra pra rrëshira e fosilizuar, është gjetur në vitin 2017 në 946 m thellësi në det në lokalitetin Pine Island. Grupi kërkimor ndërkombetar vijon studimet për të nxjerrë në dritë më shumë detaje për pyllin moçalor që mbulonte miliona vite me parë polin jugor të planetit tonë.",https://kohajone.com/bota/ne-antarktide-ka-patur-pyje-te-dendur/,World,
1071,"Papa Françesku: Frytet e Shpirtit Shenjt, dashuria, mirësia dhe paqja","Dashuria, gëzimi, paqja, shpirtmadhësia, dashamirësia, mirësia, besnikëria, butësia, vetëkontrolli… Këta, frytet e Shpirtit Shenjt për të cilat foli Papa Françesku në katekizmin e sotëm, 27 nëntor, në audiencën e përgjithshme, mbajtur paradite në Vatikan, në prag të Kohës së Ardhjes. Pasi reflektoi javën e kaluar për dhuratat e Shpirtit Shenjt, sot u përqendrua posaçërisht te gëzimi i cili,  kur është vërtet ungjillor, është edhe ngjitës. Kështu e nisi Papa katekizmin, në Sheshin e Shën Pjetrit në Vatikan ndriçuar nga dielli dimëror  e përplot me një turmë gazmore, mbi dhjetë mijë besimtarë. Si zakonisht, xhipi i bardhë me Ipeshkvin e Romës dhe disa fëmijë në bord, mbërriti në  Shesh, i shoqëruar nga një grup i madh të rinjsh, rreth njëqind. Ata u ulen tek këmbët e altarit dhe i  sollën një dinamizëm shumë të veçantë atmosferës. Pastaj Papa i përshëndeti lexuesit dhe e nisi katekizmin e audiencës së përgjithshme duke folur jashtë tekstit zyrtar: “Një potere e vogël të bën mirë!”. Hiri dhe liria Nuk mungon kurrë bashkëpunimi ndërmjet veprimit të Zotit e atij të njeriut, që duhet pasur parasysh kur flasim për frytet e Shpirtit Shenjt – kujtoi Papa, për të sqaruar më pas: Ndryshe nga karizmat, të cilat Shpirti Shenjt ia jep kujt dëshiron dhe kur dëshiron për të mirën e Kishës, frytet e Shpirtit janë rezultat i bashkëpunimit ndërmjet hirit dhe lirisë. Këto fruta shprehin gjithmonë krijimtarinë e njeriut, në të cilën “feja vepron përmes dashurisë hyjnore” (Gal. 5,6), ndonjëherë në mënyrë të habitshme dhe të gëzueshme. Në Kishë jo kushdo mund të jetë apostull, profet, ungjilltar; por të gjithë, pa dallim, mund dhe duhet të jenë bamirës, ​​të durueshëm, të përvuajtur, punëtorë të paqes dhe jo të luftës, e kështu edhe më tej”. Gëzimi ungjillor është ngjitës Papa citoi nxitjen apostolike Evangelii gaudium kur kujtoi gëzimin, përmasë të cilën e thelloi në vijim të katekizmit, sepse e ka veçanërisht për zemër. Kujtoi, se i ngjall një ndjenjë kënaqësie, e cila nuk mund të krahasohet me atë që sot konsumohet shpejt nga mërzitja gjithnjë e më e përhapur dhe nga mënyra e jetesës gjithnjë e më e ngutshme. Gëzimi ungjillor – kujton Papa –  jo vetëm që nuk i nënshtrohet gjobës së pashmangshme të kohës, por shumëfishohet, duke e ndarë me të tjerët. E, ndryshe nga çdo gëzim tjetër,  mund të rinohet çdo ditë dhe të bëhet ngjitës”. Papa Françesku ngul këmbë në këtë aspekt, duke shtuar: Nganjëherë mund të ketë edhe çaste të trishtuara, por me Jezusin ka  gëzim dhe paqe. […] ndërsa rinia, shëndeti, forca, mirëqenia, miqësitë, dashuritë… mund të zgjasin njëqind vjet, por më pas jo më, kalojnë shpejt. Ungjilli nuk komunikohet me ‘turinj’ varur Papa, duke lënë mënjanë tekstin e shkruar dhe duke folur lirisht, nënvizoi se “shqetësimi i zemrës” është ai, që na shtyn të kërkojmë paqen, dashurinë, gëzimin. E vijoi duke cituar Shën Filip Nerin, i cili hyri në histori si shenjtori i gëzimit: “Ai kishte një dashuri të tillë për Zotin, sa nganjëherë i dukej se po i shpërthente zemra në kraharor. Gëzimi i tij ishte, në kuptimin më të plotë, fryt i Shpirtit Shenjt”. I këshillonte të rinjtë të mos kenë skrupuj as melankoli. E, rishtas pa ndjekur tekstin e shkruar, Françesku shtoi një tipar dallues të shenjtit, që e përshtat plotësisht me Jezusin: falte gjithkënd e gjithçka. Lajtmotivi i faljes Këtu Papa Françesku kujtoi edhe një herë lajtmotivin e magjisterit, që u drejtohet të gjithëve, veçanërisht rrëfyesve: Zoti fal gjithçka, fal gjithmonë dhe ky është gëzim: Shenjti mori pjesë në jubileun e vitit 1575, të cilin e pasuroi edhe me praktikën e mbajtur më vonë, të vizitës së Shtatë Kishave në Romë. Ai ishte, në kohën e tij, ungjillëzues i vërtetë përmes gëzimit. Fjala “Ungjill” do të thotë lajm i mirë. Prandaj nuk mund të komunikohet me turinj të varur e   me fytyra të zymta, por me gëzimin e atyre që gjetën thesarin e fshehur dhe perlën e çmuar. R.SH. / Vatikan",https://kohajone.com/aktualitet/papa-francesku-frytet-e-shpirtit-shenjt-dashuria-miresia-dhe-paqja/,World,
1072,Trump nënshkruan marrëveshje me Shtëpinë e Bardhë për të filluar zyrtarisht transferimin e pushtetit,"Presidenti i sapozgjedhur Donald Trump nënshkroi të martën një marrëveshje të nevojshme me Shtëpinë e Bardhë për të lejuar ekipin e tij të tranzicionit që të koordinohet me zyrtarët federalë përpara marrjes së detyrës më 20 janar. Marrëveshja e miratuar nga Kongresi e lejon ekipin e tranzicionit që të punojë me agjencitë federale dhe të ketë qasje tek të dhëna jo publike ndërsa hap dritën jeshile për zyrtarët federalë që të marrin pjesë në proces. Zoti Trump nuk ka pranuar të nënshkruaj një marrëveshje tjetër me agjencinë e pavarur që mbikëqyr dhe menaxhon agjencitë federale, Administrata e Shërbimeve të Përgjithshme, GSA. Marrëveshja në fjalë do t’i kishte siguruar ekipit të zotit Trump qasje tek zyrat qeveritare dhe llogaritë e postës elektronike dhe pajisje të tjera. Marrëveshja kërkon që presidenti i zgjedhur të kufizojë donacionet në 5,000 dhe të bëjë publike individët që po dhurojnë para në përpjekjet e tranzicionit. Në bazë të Ligjit për Tranzicionin Presidencial, marrëveshja me Shtëpinë e Bardhë duhej të ishte nënshkruar para 1 tetorit. Shtëpia e Bardhë dhe Presidenti Biden i kishte kërkuar zotit Trump në rrugë private dhe publike që ta nënshkruajë marrëveshjen. Marrëveshja është një hap kritik për sigurimin e një transferimi të rregullt të pushtetit në mesditë, ditën e inaugurimit më 20 janar, dhe shtron bazat që Shtëpia e Bardhë dhe agjencitë qeveritare të fillojnë të ndajnë detaje mbi programet, operacionet dhe kërcënimet me të cilat përballet vendi. Kjo masë eliminon pengesat që ekipi i zotit Trupt të ketë qasje tek të dhënat edhe dokumentacioni i duhur që administrata në largim i ofron administratës së re kur zoti Trump të marrë pushtetin më 20 janar. Në bazë të marrëveshjes me Shtëpinë e Bardhë, ekipi i zotit Trump do të duhet të bëjë publik planin e tij të etikës lidhur me procesin e kalimit të pushtetit dhe të angazhohet për zbatimin e tij, tha Shtëpia e Bardhë. Ekipi i tranzicionit duhet të deklarohet se nuk ka konflikt interesi përpara se të ketë qasje tek informacione federale jo publike. Shefja e kabinetit të Presidentit të ardhshëm Donald Trump, Susie Wiles, u takua më 19 nëntor në Shtëpinë e Bardhë me shefin e kabinetit të Presidentit Joe Biden në largim, Jeff Zients dhe zyrtarë të tjerë të lartë. Ata diskutuan mes të tjerash edhe pengesat e mbetura, ndërsa avokatët e të dy palëve kanë zhvilluar bisedime të shpeshta gjatë ditëve të fundit për të finalizuar marrëveshjen. “Ashtu si Presidenti Biden i tha popullit amerikan nga Kopshti i Trëndafilave dhe drejtpërdrejt Presidentit të zgjedhur Trump, ai është i përkushtuar për një tranzicion të rregullt”, tha zëdhënësja e Shtëpisë së Bardhë, Saloni Sharma. Pa një marrëveshje të nënshkruar, zyrtarët e administratës së Presidentit Biden ishin të kufizuar lidhur me të dhënat që mund të ndanin me ekipin e ardhshëm. I emëruari në postin e këshilltarit të zotit Trump për sigurinë kombëtare, Mike Walz, u takua ditët e fundit me këshilltarin e zotit Biden për sigurinë kombëtare, Jake Sullivan, por ekipi në largim ishte i kufizuar për gjërat që mund të diskutonin. “Ky angazhim i lejon pjesëtarët e kabinetit tonë të ardhshëm që të fillojnë përgatitjet kritike, përfshirë dërgimin e ekipeve paraprake në çdo departament dhe agjenci, dhe të përfundojnë tranzicionin e rregullt të pushtetit”, tha zonja Wiles në një deklaratë. Ekipi i zotit Trump për tranzicionin thotë se do të publikojë emrat e donatorëve dhe nuk do të marrë donacione të huaja. Ende po punohet në mënyrë aktive në lidhje me nënshkrimin e një marrëveshje të veçantë me Departamentin e Drejtësisë për të koordinuar vetingun dhe certifikatat e sigurisë. Kjo do të hapë rrugën që ekipi i tranzicionit dhe të emëruarit e presidentit të ardhshëm të fillojnë të kenë qasje tek të dhënat sekrete përpara se zoti Trump të marrë detyrën. Të premten, ekipi i zotit Trump i tha zyrtarisht GSA-së se nuk do t’i përdorin zyrat e saj që ndodhen pranë Shtëpisë së Bardhë, të rezervuara enkas për raste të tilla, emailet, telefonat dhe kompjuterët qeveritarë gjatë tranzicionit. Shtëpia e Bardhë tha se nuk pajtohej me këtë vendim por po punon në rrugë të tjera që ekipi i tij t’i merrte të dhënat e nevojshme pa rrezikuar sigurinë kombëtare. Zëri i Amerikës",https://kohajone.com/aktualitet/trump-nenshkruan-marreveshje-me-shtepine-e-bardhe-per-te-filluar-zyrtarisht-transferimin-e-pushtetit/,World,
1073,A do të luftojnë së shpejti ushtarë nga Jemeni në Ukrainë?,"Sipas gazetës “Financial Times” Rusia do të angazhojë edhe ushtarë nga Jemeni në luftën në Ukrainë. Kryeministri i Polonisë, Donald Tusk mendon se rreziku i një “lufte globale” është “serioz dhe real”.
Në luftën e saj agresore kundër Ukrainës, Rusia po përdor jo vetëm dronë luftarakë nga Kina dhe Irani, por edhe raketa balistike nga Pheniani. Rusia ka angazhuar edhe ushtarë nga Koreja e Veriutdhe së shpejti në luftë mund të marrin pjesë edhe ushtarë nga Jemeni. Sipas “Financial Times” milicia islamike Huthi po rekruton mercenarë për të shërbyer në ushtrinë ruse. Fjala është për disa qindra mercenarë jemenas që janë dërguar në Rusi përmes një sistemi të dyshimtë “trafikimi qeniesh njerëzore”. Duke cituar persona të prekur, gazeta shkruan se disa prej meshkujve i kishin joshur në Jemen me perspektivën për punë në Rusi dhe për marrjen e nënshtetësisë ruse. Në momentin që kishin mbërritur në Rusi, ata i kishin rekrutuan me forcë në forcat e armatosura ruse dhe i kishin dërguar menjëherë në front në Ukrainë. Rekrutimi nga një politikan huthi
Rekrutimi në Jemen kryhet nga një kompani e themeluar nga një politikan i shquar huthi. Gazeta “Financial Times” ka në dispozicion një kontratë rekrutimi nga e cila merret vesh se meshkuj jemenas janë rekrutuar për ushtrinë ruse që nga muaji korrik. Milicia Huthi e mbështetur nga Irani ka sulmuar vazhdimisht cisternat perëndimore në zona të tilla si Gjiri i Adenit që prej fillimit të luftës në Lindjen e Mesme rreth një vit më parë. Paralajmërim për një “luftë globale”
Nëse këto lajme janë të vërteta, “kjo është jashtëzakonisht shqetësuese”, thotë Ministria e Jashtme në Berlin. Rreziku i një “lufte globale” është “serioz dhe real”, paralajmëron kryeministri i Polonisë, Donald Tusk. Po a ekziston rreziku i ndërkombëtarizimit të mëtejshëm të luftës? Apo mos vallë ky është tashmë një realitet? Valeriy Zalushnyi, ish-kreu i forcave të armatosura të Ukrainës, tani ambasadori i Ukrainës në Britaninë e Madhe, thotë se beson se Lufta e Tretë Botërore tashmë ka filluar – sepse në konflikt janë përfshirë prej kohësh shumë vende. Ajo që duket e qartë është se sipas vlerësimeve të fundit, Rusia ka humbur tashmë 700,000 ushtarë, për shkak se janë vrarë ose plagosur në luftën në Ukrainë. Kjo është ndoshta një nga arsyet pse rreth 12,000 ushtarë nga Koreja e Veriut, të cilët sundimtari Kim Jong Un i dërgoi në Rusi, po luftojnë aktualisht, sidomos në rajonin e Kurskut. Rusia ka probleme të mëdha me burimet
Në një intervistë për DW, Roderich Kiesewetter, ekspert për politikën e jashtme në grupin parlamentar të partisë CDU, tha se ky lajm nuk e habit, sepse “Rusia ka pasur probleme të mëdha me burimet prej disa kohësh, si në aspektin material në fusha të caktuara dhe atë njerëzor. Rusisë i duhet tani të paguajë shuma të larta parash për të mobilizuar ushtarët rusë dhe po josh tani ushtarë me falje borxhesh.” Presidenti Putin ka kohë që ka punuar ngushtë me grupin terrorist islamik Hamas ose me milicët huthi, të cilat që të dyja mbështeten nga Irani: “Prandaj nuk është për t’u habitur që tani po rekrutohen ushtarë nga Jemeni. Thuhet se nuk janë terroristë Huthi, por shtetas nga Jemeni që i joshin në Rusi me premtime të rreme dhe më pas i rekrutojnë praktikisht me forcë.” DW: Jens Thurau",https://kohajone.com/aktualitet/a-do-te-luftojne-se-shpejti-ushtare-nga-jemeni-ne-ukraine/,World,
1074,Konfirmohet përbërja e re – Komisioni i ri i Ursula von der Leyen merr miratimin përfundimtar,"Ligjvënësit e Bashkimit Evropian miratuan ekipin e Ursula von der Leyen për mandatin e saj të dytë, pas një procesi mujor që filloi me zgjedhjet evropiane të qershorit përfundoi pas disa javësh përplasjesh politike midis grupeve të majta dhe të djathta të bllokut. “Gjetja e mënyrave për të punuar me njëri-tjetrin dhe tejkalimi i fragmentimit. Kjo është ajo për të cilën unë dhe të 26 gratë dhe burrat me mua do të përpiqemi çdo ditë. Ne jemi gati të fillojmë punën menjëherë”, ka thënë presidentja e Komisionit Evropian von der Leyen të mërkurën pas votimit, përcjell Telegrafi. Siç thuhet më tej, 370 anëtarë të Parlamentit Evropian votuan të mërkurën në favor të grupit të ri të krahut të djathtë prej 26 komisionerësh (27 gjithsej duke përfshirë von der Leyen; një nga çdo vend në bllok) për të filluar një mandat pesëvjeçar nga 1 dhjetori. Ndërkohë, 282 eurodeputetë votuan kundër dhe 36 abstenuan. Kujtojmë se me rajonin e Ballkanit Perëndimor në pesë vitet e ardhshme pritet që më së shumti të merret komisionarja e ardhshme për zgjerim, Marta Kos, nga Sllovenia, dhe përfaqësuesja e lartë për politikë të jashtme dhe siguri, Kaja Kallas. Që të dyja, gjatë seancave dëgjimore, kanë premtuar se do të angazhohen që në pesë vjetët e ardhshëm zgjerimi i Bashkimit Evropian të bëhet realitet. Përbërja e re e Komisionit Evropian ka 14 anëtarë nga Partia Popullore Evropiane (EPP) që është edhe grupi më i madh politikë në Parlamentin Evropian. Ndërsa liberalët do të kenë 5 anëtarë në Komisionin Evropian, edhe pse kanë shënuar rënie të madhe në zgjedhjet e fundit evropiane duke dalë në pozitën e pestë për nga numri i deputetëve në PE. Konfirmimi i përbërjes së re të Komisionit Evropian në seancën plenare të së mërkurës ka hapur mundësinë që mandati i ri pesëvjeçarë të nisë të dielën më 1 dhjetor. Ky mandat do të zgjasë deri në vjeshtën e vitit 2029. Po atë ditë, më 1 dhjetor, do të nisë edhe mandati i presidentit të ri të Këshillit Evropian, Antonio Kosta. /Telegrafi/",https://kohajone.com/aktualitet/konfirmohet-perberja-e-re-komisioni-i-ri-i-ursula-von-der-leyen-merr-miratimin-perfundimtar/,World,
1075,Hamasi: Jemi gati për një armëpushim si ai i Libanit,"Hamasi tha se ishte “gati” për një armëpushim në Gaza pas një armëpushimi të arritur midis Izraelit dhe Hezbollahut. ”Shpallja e armëpushimit në Liban është një fitore dhe një sukses i madh për rezistencën”, tha sot një zyrtar i lartë nga Byroja Politike e Hamasit. ”Hamasi është gati për një marrëveshje armëpushimi dhe një marrëveshje serioze për shkëmbimin e të burgosurve”, shtoi ai. Kujtojmë se marrëveshja e armëpushimit e njoftuar nga presidenti amerikan Joe Biden, pas miratimit të qeverive libaneze dhe izraelite hyri në fuqi sot. Më parë duke njoftuar se armëpushimi do të hyjë në fuqi sot në orën 04:00 me kohën lokale, Biden pati thënë se Forcat e Armatosura Libaneze do të vendosen në kufirin jugor të Libanit brenda 60 ditëve dhe do të sigurojnë kontrollin e rajonit në fjalë./   /os/ /ATSH-ANSA/",https://kohajone.com/aktualitet/hamasi-jemi-gati-per-nje-armepushim-si-ai-i-libanit/,World,
1076,Ekonomia gjermane në prag të recesionit,"Pas një përmirësimi afatshkurtër në tetor të këtij viti, parashikimi i drejtuesve kryesorë të kompanive gjermane u përkeqësua sërish në nëntor. Indeksi i biznesit ra në nëntor në krahasim me një muaj më parë – nga 86.5 pikë në 85.7. Këtë e ka bërë të ditur Instituti ifo nga Mynihu pas një sondazhi të kryer me rreth 9000 drejtues të kompanive gjermane. Pas katër rënieve të njëpasnjëshme (nga qershori në shtator), indeksi ifo është rritur në tetor. Por tani prapë ka rënë dhe drejtuesit e kompanive me skepticizëm e shohin perspektivën e bizneseve të tyre, pra perspektivat e biznesit në muajt e ardhshëm. “Ekonomisë gjermane i mungon forca”, kështu i përmblodhi presidenti i ifo-s, Clemens Fuest, rezultatet e sondazhit aktual. Disponimi në sektorin e shërbimeve u përkeqësua ndjeshëm, po ashtu edhe në kompanitë e industrisë. Arsyeja është rënia e numrit të porosive. Vazhdimi i krizës Një seri e tërë sinjalesh ekonomike çojnë në konstatimin se akoma nuk ka rrugëdalje të qartë nga kriza në Gjermani. Të dhënat e fundit për zhvillimin ekonomik (nga java e kaluar) zbuluan se ekonomia gjermane u rrit me vetëm 0.1% në tremujorin e verës 2024. Por në tremujorin e dytë dhe të parë ekonomia ka rënë me 0.3% dhe 0.2 për qind. Ekspertët flasin për një recesion teknik pas dy tremujorësh negativë radhazi. Olaf Scholz kandidati zyrtar i SPD për kancelar të Gjermanisë Një tjetër indeks i rëndësishëm i zhvillimit ekonomik, ka rënë ndërkohë në nivelin më të ulët në nëntë muajt e fundit – i ashtuquajturi “Indeksi i blerjes”. Kriza edhe në industrinë e ndërtimit Shqetësim mbretëron edhe në sektorin e ndërtimit, sidomos pas të dhënave të sapo publikuara për punimet e porositura në periudhën në vijim. Pas një rritje të numrit të vendeve të punës në gusht, kërkesa për shërbime të ndërtuesve ra sërish ndjeshëm në shtator. Krahasuar me një muaj më parë, vëllimi i marrëveshjeve të dakorduara ra me 12.4%, njoftoi Zyra Federale e Statistikave. Kur merren parasysh tre tremujorët e parë të vitit 2024, krahasuar me të njëjtën periudhë të vitit të kaluar, ndërtimtaria në Gjermani regjistroi një minus prej 2 për qind. Në raportin e saj mujor, banka qendrore gjermane (Bundesbank) supozon se ndërtimtaria mund të jetë një nga sektorët që do të vazhdojë të pengojë zhvillimin e ekonomisë, pra PBB-së. Frankfurt, punëtorët në ndërtimtari “Kostot ende të larta të financimit, pasiguria e theksuar ekonomike dhe politike vazhdojnë të kenë ndikim negativ në investimet, e rrjedhimisht në kërkesën për shërbime ndërtimi”. Pritet që pas fitores së Donald Trump në zgjedhjet presidenciale në SHBA, ekonomia gjermane të përballet me sfida edhe më të mëdha. Trump gjatë fushatës zgjedhore ka bërë të ditur se planifikon të vendosë tarifa ndëshkuese për importet nga Evropa. Pikërisht Gjermania, si kampione evropiane e eksporteve, është ajo që mund të vuajë veçanërisht për shkak të një politike të tillë të izolimit ekonomik. Parashikimet pesimiste Kjo është edhe arsyeja pse pesimizmi i ekonomistëve gjermanë nuk është befasues. Nuk është ndonjë çudi që ekonomistët hezitojnë nga fitorja e Donald Trump, sepse ai do të insistojë në mbrojtjen e ekonomisë amerikane dhe kërcënon me dogana ndëshkuese për importet. E një kërcënim serioz është edhe kriza qeveritare në Gjermani, sepse qeveria aktuale nuk ka mbështetje në Bundestag. Së shpejti në Gjermnai priten zgjedhjet e parakohshme./DW",https://kohajone.com/bota/ekonomia-gjermane-ne-prag-te-recesionit/,World,
1077,“Pushtojnë” Rumaninë protestat kundër politikanit pro-rus të Georgescut,"Protestat kundër politikanit pro-rus, Calin Georgescu, u përhapën përtej Bukureshtit në qytete të tjera rumune më 26 nëntor, pas fitores së tij të papritur në rundin e parë të zgjedhjeve presidenciale gjatë fundjavës. Protesta kundër Georgescut u zhvilluan në mbrëmjen e 26 nëntorit në Bukuresht, Timishoara, Jasi, Brasov dhe Sibiu. Georgescu do të përballet në balotazh me kandidaten pro-perëndimore të qendrës së djathtë, Elena Lasconi, më 8 dhjetor, pasi fitoi 22.94 për qind të votave në rundin e parë të zgjedhjeve më 24 nëntor në shtetin anëtar të BE-së dhe NATO-s. Rreth 1.000 persona dolën në Bukuresht për natën e dytë të protestave kundër Georgescut në Sheshin e Universitetit të kryeqytetit rumun. Shumica e atyre që dolën në rrugë ishin të rinj, të cilët shprehën shqetësimin e tyre për qëndrimet radikale të Georgescut dhe të ardhmen e vendit të tyre. “Jam këtu sepse për momentin demokracia jonë është në një situatë të pasigurt dhe besoj fort se ne, brezi i ri, mund ta parandalojmë një katastrofë të ardhshme, e cila mund të ndodhë në rundin e dytë”, tha një student nga Bukureshti që refuzoi të identifikohej me emër. Një tjetër protestuese tha se ishte e demoralizuar që njerëzit zgjodhën të mos informohen për Georgescun përpara zgjedhjeve. “Unë nuk mund të pranoj që unë ose fëmijët e mi të ardhshëm… të drejtohemi nga një fashist”, tha protestuesja, e cila gjithashtu refuzoi të japë emrin e saj. Ajo tha se rumunët duhet të ndjekin rrugën e demokracisë dhe se ende ka një mundësi për këtë në zgjedhjet parlamentare që pritet të mbahen më 1 dhjetor dhe në balotazhin presidencial më 8 dhjetor. “Ne mund të kthehemi 35 vjet më parë dhe të shohim çfarë kanë kaluar prindërit dhe gjyshërit tanë… dezinformimin masiv që përjetuan kur [diktatori komunist rumun, Nicolae] Çaushesku u zgjodh”, tha ajo. “Le të informohemi para se të zgjedhim. Duhet të shkojmë masivisht në votim. Ne të rinjtë kemi një zë dhe duhet ta përdorim atë”. Në Timishoara, të rinjtë thërrisnin “Sot në Timishoara, nesër në të gjithë vendin”, duke iu referuar revolucionit të dhjetorit të vitit 1989, i cili kishte filluar në Timishoara. Protesta të ngjashme u mbajtën më 26 nëntor në Jasi dhe Brasov, ku disa dhjetëra të rinj u mblodhën. Protestuesit në Jasi thanë se nuk dëshironin të drejtoheshin nga një diktator ose një simpatizant i liderëve anti-semitë dhe fashistë të Rumanisë së viteve 1930 dhe 1940. Georgescu, 62 vjeç, ka mohuar që është ekstremist apo fashist dhe e ka cilësuar veten si “një rumun që e do vendin e tij”. Ai kishte një mbështetje të ulët në sondazhe përpara një fushate virale në TikTok që bënte thirrje për t’i dhënë fund ndihmës për Ukrainën. Kandidati i pavarur këmbëngul se “nuk ka Lindje apo Perëndim” dhe theksoi se neutraliteti ishte “absolutisht i domosdoshëm”./REL/",https://kohajone.com/aktualitet/pushtojne-rumanine-protestat-kunder-politikanit-pro-rus-te-georgescut/,World,
1078,"Kina, Meksika, Kanadaja reagojnë ndaj kërcënimeve të Trumpit për tarifa","Kina dhe Meksika kanë reaguar ashpër pasi presidenti i ardhshëm i SHBA-së, Donald Trump, kërcënoi se do ta nisë presidencën e tij me një luftë të menjëhershme tregtare kundër tre partnerëve kryesorë ekonomikë të SHBA-së – Kinës, Meksikës dhe Kanadasë. Trump paralajmëroi në rrjete sociale për tarifa të mëdha importi ndaj fqinjëve, Kanadasë dhe Meksikës, si dhe ndaj Kinës, nëse këto vende nuk ndalojnë emigracionin ilegal dhe trafikimin e drogës në Shtetet e Bashkuara. Kina reagoi duke thënë se “askush nuk do të fitojë në një luftë tregtare”, ndërsa presidentja meksikane, Claudia Sheinbaum, paralajmëroi se “për çdo tarifë, do të ketë një përgjigje të ngjashme”. Një burim nga qeveria kanadeze tha se kryeministri Justin Trudeau kishte bërë një telefonatë me Trumpin dhe kishte zhvilluar një diskutim “produktiv”, pa dhënë detaje të mëtejshme. Këto tarifa kërcënojnë të çrregullojnë ekonominë globale, të thellojnë tensionet tashmë të mëdha me Kinën dhe të përmbysin marrëdhëniet me dy fqinjët e mëdhenj të SHBA-së. Në platformën e tij Truth Social, Trump tha të hënën vonë se do të zbatojë tarifat menjëherë pasi të marrë detyrën më 20 janar, nëse kërkesat e tij nuk plotësohen. Postimet sinjalizojnë seriozitetin e Trumpit për premtimin e tij kryesor të fushatës për të përdorur fuqinë ekonomike të SHBA-së si levë për çështje që shpesh nuk kanë lidhje me tregtinë – veçanërisht pretendimet e tij se Shtetet e Bashkuara janë të rrezikuara nga krimi dhe migrantët e rrezikshëm të huaj. Të martën, Trump emëroi dy figura të rëndësishme në ekipin e tij ekonomik: Jamieson Greer si përfaqësuesin e tij tregtar dhe Kevin Hassett si këshilltarin e tij kryesor ekonomik, në krye të Këshillit Ekonomik Kombëtar të Shtëpisë së Bardhë. Të dy kanë pasur role në administratën e tij të parë, me Greer që ka shërbyer si shef i kabinetit të ish-përfaqësuesit tregtar të SHBA-së, Robert Lighthizer. “Kjo tarifë do të mbetet në fuqi deri në atë moment kur droga, veçanërisht Fentanili, dhe të gjithë emigrantët e paligjshëm të ndalin këtë pushtim të vendit tonë!”, shtoi ai. Në një postim tjetër, Trump tha se do të vendosë një tarifë dhjetë për qind ndaj Kinës, “mbi çdo tarifë shtesë”, sepse ekonomia e dytë më e madhe në botë “po dështon të ekzekutojë trafikantët e fentanilit”. Liu Pengyu, zëdhënës i ambasadës kineze në SHBA, i tha AFP-së se “Kina beson se bashkëpunimi ekonomik dhe tregtar midis Kinës dhe SHBA-së është i ndërsjelltë dhe përfitues”. Presidentja e Meksikës, Sheinbaum, i është kundërpërgjigjur Trump, duke thënë se diplomacia e tij e tarifave është “e papranueshme” dhe e bazuar në pretendime të gabuara. “Nuk është me kërcënime apo tarifa që do të ndalet fenomeni i migracionit, as konsumimi i drogës në Shtetet e Bashkuara”, tha ajo. Sheinbaum theksoi se industria narkotike e Meksikës ekziston kryesisht për të shërbyer kërkesën në Shtetet e Bashkuara. “Shtatëdhjetë për qind e armëve të paligjshme të konfiskuara nga kriminelët në Meksikë vijnë nga vendi juaj”, tha ajo. “Tragjikisht, është në vendin tonë ku humben jetë nga dhuna që vjen si pasojë e përmbushjes së kërkesës për drogë në vendin tuaj”. William Reinsch, këshilltar i lartë në Qendrën për Studime Strategjike dhe Ndërkombëtare, tha se kërcënimet online të Trumpit mund të jenë bllof – një strategji e “kërcënimit, e ndjekur nga negociatat”. Megjithatë, ndërsa ishte në detyrë, Trump nisi një luftë të plotë tregtare me Kinën, duke vendosur tarifa të rëndësishme mbi qindra miliarda dollarë mallra kineze. Kina u kundërpërgjigj me tarifa hakmarrëse ndaj produkteve amerikane, duke prekur veçanërisht fermerët amerikanë. Ekonomistët thonë se tarifat mund të dëmtojnë rritjen ekonomike të SHBA-së dhe të nxisin inflacionin, pasi ato paguhen nga importuesit që shpesh ia kalojnë këto kosto konsumatorëve. Trump ka thënë se do ta vendosë Howard Lutnickun, një kritik të Kinës, si sekretarin e tij të tregtisë për të udhëhequr politikën tregtare. REL",https://kohajone.com/aktualitet/kina-meksika-kanadaja-reagojne-ndaj-kercenimeve-te-trumpit-per-tarifa/,World,
1079,Gjithçka çfarë dihet deri më tani për marrëveshjen e armëpushimit Izrael-Hezbollah,"Kabineti i sigurisë i Izraelit ka miratuar një marrëveshje armëpushimi me Hezbollahun, duke i dhënë fund “përplasjeve” ndërkufitare për më shumë se një vit me Hezbollahun dhe muajve të tërë të një lufte në shkallë të gjerë që ka vrarë mijëra njerëz. Kryeministri izraelit Benjamin Netanyahu tha se kishte tri arsye kryesore që ai dëshironte armëpushimin: “përqendrimi në kërcënimin iranian”, për t’u dhënë frymë trupave izraelite dhe për të rritur presionin ndaj Hamasit. Sipas mediave të huaja, përcjell Telegrafi, Netanyahu foli me presidentin Joe Biden dhe e falënderoi për përfshirjen e tij në marrëveshje. Duke folur nga Shtëpia e Bardhë, Biden paraqiti disa detaje të marrëveshjes dhe falënderoi presidentin Emmanuel Macron të Francës, i cili gjithashtu ndihmoi në ndërmjetësimin për arritjen e marrëveshjes. Ja çfarë dihet deri më tani: Mbështetja në rezolutën e OKB-së: Armëpushimi 60-ditor synon të zbatojë një rezolutë 18-vjeçare të OKB-së të miratuar për t’i dhënë fund një lufte njëmujore midis Izraelit dhe Libanit në vitin 2006. Rezoluta përcaktonte se Izraeli duhet të tërhiqet nga Libani jugor dhe se vetëm grupet e armatosura në jug të lumit Litani duhet të jenë ushtria libaneze dhe forcat e OKB-së. Në një moment historik simbolik, ushtarët izraelitë në Liban arritën në lumin Litani të martën për herë të parë që nga fillimi i një pushtimi tokësor në shtator. Hezbollahu do të mbijetojë: Një zyrtar i lartë i Hezbollahut dhe një anëtar i parlamentit i tha Reuters se grupi do të mbetet aktiv pas përfundimit të luftës së tij me Izraelin, duke përfshirë ndihmën e libanezëve të zhvendosur të kthehen në fshatrat e tyre dhe rindërtimin e zonave të shkatërruara nga sulmet izraelite. Shumë ende nuk mund të kthehen në shtëpi: Izraeli ka paralajmëruar të zhvendosurit në Liban që të mos kthehen menjëherë në shtëpitë e tyre. Megjithëse armëpushimi përcakton që Izraeli duhet të tërhiqet nga Libani, tërheqja do të marrë kohë. Dhe Netanyahu u tha kryebashkiakëve të komuniteteve më veriore të Izraelit se ai nuk do t’i shtyjë ata banorë të kthehen menjëherë në shtëpitë e tyre. Çfarë ndodh me Gazën? Administrata Biden beson se marrëveshja ka potencialin të jetë një “ndryshues i lojës” dhe të ringjallë negociatat izraelite me Hamasin ndërsa SHBA rinovon përpjekjet e saj për të siguruar një armëpushim në enklavë, sipas një zyrtari të lartë të administratës. /Telegrafi/",https://kohajone.com/aktualitet/gjithcka-cfare-dihet-deri-me-tani-per-marreveshjen-e-armepushimit-izrael-hezbollah/,World,
1080,Biden: Armëpushimi Izrael-Hezbollah hyn në fuqi të mërkurën në mëngjes,"Presidenti Joe Biden tha të martën se një armëpushim mes Izraelit dhe Hezbollahut të Libanit do të hyjë në fuqi mëngjesin e së mërkurës, pasi të dy palët pranuan një marrëveshje të ndërmjetësuar nga Shtetet e Bashkuara dhe Franca. Njoftimi i Presidentit Biden në Shtëpinë e Bardhë erdhi menjëherë pasi kabineti izraelit i sigurisë miratoi marrëveshjen në një votim 10-1. Presidenti Biden tha se kishte biseduar me Kryeministrin izraelit Benjamin Netanyahu dhe Kryeministrin libanez, Najib Mikati. Marrëveshja ofron një mundësi për t’i dhënë fund një konflikti që ka shkaktuar mijëra të vrarë që nga rindezja e luftimeve pas fillimit të luftës në Gazë një vit më parë. Gjatë një fjalimi me këtë rast në Shtëpinë e Bardhë, Presidenti Biden tha se marrëveshja ishte hartuar për të sjellë një ndërprerje të përhershme të armiqësive. Presidenti amerikan tha se luftimet ndërkufitare mes Izraelit dhe Hamasit do të përfundojnë në orën 4 të mëngjesit, sipas orës lokale. “Është hartuar për t’u dhënë fund armiqësive në mënyrë të përhershme. Ajo çka ka mbetur nga Hezbollahu dhe organizata të tjera terroriste nuk do të lejohet që të kërcënojnë përsëri sigurinë e Izraelit”, tha Presidenti Biden. Izraeli do të tërheqë trupat gradualisht brenda një periudhe dymujore, ndërsa ushtria libaneze merr kontrollin e territorit pranë kufirit me Izraelin për t’u siguruar që Hezbollahu të mos rindërtojë infrastrukturën e tij atje, tha Presidenti Biden. “Popullsia civile në të dy anët e kufirit së shpejti do të jetë në gjendje të kthehet e sigurte në shtëpitë e tyre”, tha ai. Si qeveria libaneze ashtu edhe Hezbollahu kanë këmbëngulur se kthimi i civilëve të zhvendosur në Libanin jugor është parim kyç i armëpushimit. Ministri i Jashtëm i Libanit, Abdallah Bou Habib, tha më herët se ushtria libaneze do të dislokonte rreth 5,000 trupa në pjesën jugore të vendit pas largimit të trupave izraelite. Kryeministri izraelit, Benjamin Netanyahu, u shpreh më herët se ishte i gatshëm të zbatonte një marrëveshje armëpushimi dhe do t’i përgjigjej me forcë çdo shkeljeje nga Hezbollahu, duke deklaruar se Izraeli do të kishte “liri të plotë veprimi ushtarak”. Ai tha se armëpushim do t’i lejonte Izraelit që të përqendrohet në kërcënimet nga Irani, të rrisë rezervat e dobësuara të armatimeve dhe t’i japë ushtrisë kohë për të pushuar dhe izoluar Hamasin në Gazë. Koordinatorja Speciale e Kombeve të Bashkuara për Libanin, Jeanine Hennis-Plasschaert, e mirëpriti marrëveshjen e armëpushimit përmes një deklarate, duke përgëzuar palët “për shfrytëzimin e mundësisë për të mbyllur këtë kapitull rrënues”./VOA/",https://kohajone.com/aktualitet/biden-armepushimi-izrael-hezbollah-hyn-ne-fuqi-te-merkuren-ne-mengjes/,World,
1081,"Lindi në vitin kur u fundos Titaniku, shuhet njeriu më i vjetër në botë","Është shuar në moshën 112-vjeçare njeriu më i vjetër në botë. Bëhet fjalë për britanikun John Alfred Tinniswood, i lindur në vitin 1912, viti kur u mbyt Titaniku. Ai ndërroi jetë në një shtëpi të moshuarish në qytetin anglez Southport, në veri të Liverpool-it, “i rrethuar nga muzika dhe dashuria”, tha familja e tij. John ishte bërë njeriu më i vjetër i Britanisë dhe hyri në Librin e Rekordeve Botërore Guinness në prill të këtij viti pas vdekjes në moshën 114-vjeçare të Venezuelianit Juan Vicente Pérez Mora. Tinniswood mori pjesë në Luftën e Dytë Botërore në Korpusin Royal Army Pays dhe në vitin 1942 u martua me gruan e tij Blodwen, me të cilën pati një vajzë të vetme, Susan, të lindur një vit më pas. Pas luftës ai punoi për Royal Mail dhe më pas si kontabilist për gjigantët e naftës Shell dhe BP, përpara se të dilte në pension në 1972. Gruaja e tij vdiq nga kanceri në 1986, pas 44 vitesh martesë.",https://kohajone.com/bota/lindi-ne-vitin-kur-u-fundos-titaniku-shuhet-njeriu-me-i-vjeter-ne-bote/,World,
1082,"Rusia dëbon diplomatin britanik, akuza për spiunazh","Rusia njoftoi më 26 nëntor se ka marrë vendim që të dëbojë një diplomat britanik, të cilin e akuzon për spiunazh. Shërbimi i sigurisë federale, (FSB), tha se diplomati, fotografitë e të cilit u publikuan nga mediat ruse, qëllimshëm kishte ofruar informacione të rreme kur kishte hyrë në Rusi. “Në të njëjtën kohë, FSB-ja ruse ka gjetur shenja të diplomatit në fjalë duke kryer punë të inteligjencës dhe subversive që kërcënojnë sigurinë e Federatës Ruse”, u tha në njoftim. Zyra britanike për Punë të Jashtme ende nuk ka reaguar, e as Ambasada brinake në Moskë. Agjencia e lajmeve, TASS, citoi zëdhënësen e ministrisë të Jashtme ruse, Maria Zakharova, të ketë thënë se MPJ-ja ruse e ka ftuar në takim ambasadorin britanik. Sipas FSB-së, diplomati britanik kishte shkuar në Rusi për të zëvendësuar një nga gjashtë diplomatët e Mbretërisë së Bashkuar që u dëbuam në herët gjatë këtij viti, të cilët po ashtu u akuzuan nga autoritetet ruse për spiunazh. Raportet mes Britanisë dhe Rusisë janë përkeqësuar shumë që kur Moska nisi pushtimin e Ukrainës. Britania ka vendosur një sërë runde të sanksioneve ndaj Rusisë dhe i ka ofruar armë Ukrainës. Moska ka thënë se javën e kaluar, Ukraina për herë të parë e ka sulmuar Rusinë me raketa lundruese britanike, Storm Shadow. Presidenti rus, Vladimir Putin, ka thënë se Ukraina ka përdorur edhe raketat amerikane, ATACMS, duke thënë se sulmet me këto armë bërthamore ishin arsyeja që Moska sulmoi Ukrainën më 21 nëntor me një raketë të re balistike hipersonike me rreze të mesme veprimi. /REL/",https://kohajone.com/bota/rusia-debon-diplomatin-britanik-akuza-per-spiunazh/,World,
1083,"Angela Merkel, multimilionere me botimin e kujtimeve. 12 milionë euro si fillim…","Ish-kancelarja gjermane, Angela Merkel bëhet multimilionere me publikimin e kujtimeve në autobiografinë e saj prej rreth 730 faqesh. Interesim i madh si rrallëherë për një libër politik gjerman. Libri i ish-kancelares Angela Merkel me titullin “Liria. Kujtime 1954-2021” pushton jo vetëm tregun gjerman të librave, por edhe atë të rreth 30 vendeve perëndimore dhe jo perëndimore si Kina. Libri me kujtimet e ish-kancelares Merkel ka rreth 730 faqe dhe përfshin vitet 1954-2021, nga fëmijëria dhe rinia në ish-Republikën Demokratike Gjermane, ribashkimi gjerman, deri te karriera e saj politike në Republikën Federale të Gjermanisë deri në përfundimin e mandatit të saj 16-vjeçar si kancelare në vjeshtën e vitit 2021. Libri botohet edhe si audiolibër. 70-vjeçarja Merkel do të bëjë edhe një turne në qytetet e mëdha evropiane për të prezantuar librin e saj. Më 2 dhjetor Merkeli do të prezantojë në Uashington librin e saj në prani të ish-presidentit amerikan Barack Obama. Nga disa fragmente të publikuara tashmë nga libri në disa media gjermane si dhe nga disa intervista që ka dhënë ish-kancelarja Merkel, merret vesh se në kujtimet e saj ajo trajton edhe çështje aktuale dhe të debatueshme politike. Ajo tregon për shembull për përvojën e saj me presidentin amerikan Donald Trump (2017-2021), dominimin e burrave në politikën gjermane, pranimin e refugjatëve në Gjermani, gjë që ngjalli dhe vazhdon të shkaktojë debate të mëdha në Gjermani, politikën e saj ndaj Rusisë dhe Ukrainës, si dhe këndvështrimin e saj për Vladimir Putinin. Merkeli, Putini dhe qeni i tij Koni Fotografitë e Angela Merkel-it, Vladimir Putinit dhe qenit të tij labrador, Koni, u bënë të famshme në mbarë botën. Sepse kur kancelarja gjermane ishte për vizitë tek presidenti rus në Soçi në vitin 2007, Putini e lejoi qenin e tij t’i afrohej kancelares, edhe pse e dinte që Angela Merkel kishte fobi nga qentë. Duke iu referuar këtij takimi në librin e saj, Merkel e përshkruan Putinin si “dikë që gjithmonë është vigjilent për ndonjë shenjë se dikush nuk e respekton, por që nga ana tjetër është gjithmonë i gatshëm të mos respektojë të tjerët, si për shembull loja e forcës me qenin apo duke i bërë të gjithë që ta presin.” Honorar dyshifror në miliona Siç është e zakonshme me libra të tillë, publikisht nuk dihet se me çfarë honorari do të marrë ish-kancelarja. Disa media në Gjermani kanë spekuluar ditët e fundit për këtë honorar. Gazeta “Kölner Stadt-Anzeiger” shkruante, pa cituar burime konkrete, se bëhet fjalë për një “shumë të jashtëzakonshme dyshifrore në miliona”. Kurse gazeta “Tagesspiegel” përmendi një shumë prej 12 milionë eurosh. Askush nuk dyshon se ish-kancelarja Merkel do t’i bëjë këto para rrush e kumbulla. Gjatë një interviste për revistën “Spiegel”, pyetjes së gazetarëve se çfarë planesh ka  si “multimilionere e ardhshme” ish-kancelarja iu përgjigj duke ju referuat fondacionit të fuqishëm të ish-presidentit amerikan, Barack Obama, duke lënë të kuptohet se edhe ajo mund të themelojë një fondacion. “Nuk mund të bëj një gjë aq të madhe sa Obama. Por do të shohim,” tha ajo. Një fondacion i saji do të kishte përparësinë që ish-kancelarja Merkel të mos varej tani apo më vonë nga aparati i partisë CDU apo angazhimi i saj për fondacione, duke e ruajtur pavarësinë edhe në trashëgiminë e saj politike./DW/",https://kohajone.com/aktualitet/angela-merkel-multimilionere-me-botimin-e-kujtimeve/,World,
1084,Cilat janë pengesat për arritjen e armëpushimit mes Izraelit dhe Hezbollahut?,"Diplomatët e zyrtarë të tjerë thonë se kanë mbetur disa pika ku ka mosmarrëveshje në bisedimet për arritjen e armëpushimit ndërmjet Izraelit dhe Hezbollahut, ndonëse kushtet për një marrëveshje duken se janë pjekur. Ushtria izraelite ka vrarë pothuajse të gjithë udhëheqësit e grupit militant, por Hezbollahu vazhdon të gjuajë Izraelin me raketa. Dhjetëra mijëra izraelitë, që u evakuuan nga zonat kufitare para disa muajve, po i bëjnë trysni qeverisë së tyre për t’u kthyer në shtëpi. Ndërkoha bota dëshiron ta pengojë një konflikt rajonal që të zgjerohet edhe më shumë pas mbi një viti luftimesh. Pas vizitës së fundit të një ndërmjetësi amerikan, Izraeli goditi Bejrutin qendror gjatë fundjavës dhe Hezbollahu u përgjigj me sulmin më të madh me raketa pas shumë javësh – dyja palët po i bënin trysni njëra-tjetrës. Izraeli dhe Hezbollahu këmbyen zjarr në baza ditore që nga dita kur militantët e Hamasit sulmuan Izraelin, më 7 tetor, 2023, duke shkaktuar luftën në Gazë. Izraeli ndërmori bombardimet në shkallë të gjerë dhe filloi një operacion tokësor ushtarak në Liban para dy muajsh. Mbi 3,500 njerëz janë vrarë në Liban shumë prej tyre civilë. Mbi 70 persona janë vrarë në Izrael, rreth 40 prej tyre civilë. Krahas tyre, mbi 50 ushtarë izraelitë janë vrarë në ofensivën tokësore. Më poshtë disa nga pikat mbi të cilat nuk është arritur ende marrëveshje: Për fillim, një propozim për armëpushim dymujor Propozimi që po diskutohet aktualisht parasheh një armëpushim fillestar prej dy muajsh, periudhë gjatë të cilës forcat izraelite do të tërhiqeshin nga Libani dhe Hezbollahu do t’i jepte fund pranisë së tij të armatosur në pjesën jugore, përgjatë lumit të Litanit. Pas tërheqjeve, mijëra trupave libaneze, të cilat kryesisht ishin injoruar gjatë luftës, do të dislokoheshin për të ruajtur zonën kufitare së bashku me forcat paqeruajtëse të OKB-së. Një komision ndërkombëtar do të formohet për të vëzhguar zbatimin e marrëveshjes së armëpushimit dhe Rezolutës 1701 të Këshillit të Sigurimit, e cila u miratua më 2006 për t’i dhënë fund luftës njëmuajshe ndërmjet Izraelit dhe Hezbollahut, por që kurrë nuk është zbatuar plotësisht. Hezbollahu kurrë nuk u largua nga Libani jugor, ndërkohë që Libani thotë se Izraeli rregullisht e shkeli hapësirën e tij ajrore dhe pushtoi pjesë të vogla të territorit të tij. Mbetet e paqartë nëse një marrëveshje e re do të mund të zbatohej më me sukses se ajo e vitit 2006. Izraeli kërkon liri për të goditur Hezbollahun Dy diplomatë perëndimorë i thanë agjencisë së lajmeve The Associated Press se Izraeli po kërkon më shumë garanci për t’u siguruar që armatimet e Hezbollahut të hiqen nga zona kufitare. Zyrtarët izraelitë, të cilët janë të shqetësuar për mundësinë që Hezbollahu të kryejë një sulm të ngjashëm me sulmin që Hamasi kreu nga Gaza ndaj pjesës jugore të Izraelit, thonë se ata nuk do të bien dakord me marrëveshjen e armëpushimit nëse ajo nuk u jep në mënyrë të qartë lirinë që të godasin në Liban nëse besojnë që Hezbollahu po shkel marrëveshjen. Një zyrtar izraelit, që foli me kushtin që të mos identifikohej, tha se kjo çështje vazhdon të mbetet pikë konflikti, ndonëse sipas tij, bisedimet po shkojnë në “drejtim pozitiv”. Zyrtarët libanezë thonë se një marrëveshje e tillë do të cenonte sovranitetin e Libanit. Udhëheqësi i Hezbollahut Naim Kassem tha se grupi militant nuk do të pajtohej me një marrëveshje që nuk përfshinë një “përfundim të plotë dhe gjithëpërfshirës të agresionit” dhe që nuk mbron sovranitetin e Libanit. Libani dhe Izraeli po ashtu kanë shprehur mospajtimet e tyre se cilat shtetet do të jenë pjesë e komisionit ndërkombëtar që do të mbikëqyrë zbatimin e marrëveshjes dhe Rezolutës 1701. Në një shenjë që paraqet përparim, Izraeli duket se është tërhequr nga kundërshtimi për përfshirjen e Francës, e cila mbetet e afërt me Libanin që nga sundimi kolonial dhe që së fundmi është armiqësuar me Izraelin. Të hënën, një zyrtar në dijeni të bisedimeve, tha se Franca do të jetë pjesë e komisionit mbikëqyrës. Një gjë e tillë u konfirmua edhe nga nënkryetari i parlamentit libanez, Elias Boussab. Por Libani ka refuzuar të lejojë pjesëmarrjen e Britanisë, një aleate e afërt e Izraelit. Është e paqartë nëse zyrtarët libanezë kanë hequr dorë nga ky kundërshtim pas lëshimit të Izraelit. Ndërkohë, Izraeli nuk dëshiron të hyjë në negociata për 13 pika të diskutueshme përgjatë kufirit si pjesë e marrëveshjes së armëpushimit, thanë diplomatët. Dyja palët duan një përfundim të luftës Një armëpushim ndërmjet Izraelit dhe Hezbollahut, një prej grupeve më të afërta të armatosura të Iranit, pritet të ndikojë në zbutjen e tensioneve rajonale që kanë shtuar shqetësimet për një luftë të drejtpërdrejtë ndërmjet Izraelit dhe Iranit. Mbetet e paqartë se çfarë ndikimi do të ketë ai në luftën mes Izraelit dhe Hamasit në Gazë. Hezbollahu këmbënguli prej kohësh se nuk do të pajtohej për armëpushim derisa të mos përfundonte lufta në Gazë, por tani e ka hequr atë kusht. Një diplomat tha se ekzistojnë shqetësime se në rast se nuk arrihet armëpushimi, lufta do të zgjerohet në Siri dhe Irak ndërkohë që Izraeli po bën përpjekje për t’ia ndërprerë Hezbollahut furnizimin me armë nga Irani. Izraeli rregullisht ka sulmuar me sulme ajrore grupet e lidhura me Iranin në Siri dhe është kërcënuar se do ta godas Iraku, ku militantët e mbështetur nga Irani herë pas here kanë sulmuar me dronë Izraelin. I dërguari i posaçëm i OKB-së për Sirinë, Geir Pedersen deklaroi të dielën gjatë një vizite në Damasj se armëpushimet në Gazë dhe Liban janë thelbësore për “që Siria të mos përfshihet edhe më shumë në këtë konflikt”. Analistët thonë se Hezbollahu është dobësuar por se vazhdon të godasë Izraelin, përfshirë me sulme më në thellësi se zonat kufitare. Izraeli thotë se qëllimi i luftës me Hezbollahun është t’u mundësojë izraelitëve të zhvendosur kthimin nëpër shtëpitë e tyre. Në Liban, një e katërta e popullsisë është zhvendosur dhe disa pjesë të vendit, në veçanti në jug dhe periferia jugore të Bejrutit, janë shkatërruar. Në Liban, ku zyrtarët dhe banorët mezi po presin përfundimin e luftës, optimizmi u zëvendësua pasi i dërguari amerikan Amos Hochstein, u largua nga rajoni pa arritjen e një marrëveshjeje. Shumë besojnë tashmë se marrëveshja nuk do të arrihet deri kur Presidenti i zgjedhur amerikan, Donald Trump të fillojë mandatin e tij në janar./VOA",https://kohajone.com/aktualitet/cilat-jane-pengesat-per-arritjen-e-armepushimit-mes-izraelit-dhe-hezbollahut/,World,
1085,Ndërhyrje në zgjedhje dhe dokumentet sekrete? Prokurori Smith kërkon pushimin e çështjeve ndaj Trump,"Prokurori i Posaçëm Jack Smith i kërkon një gjykatësi federal të pushojë çështjen ndaj Donald Trump nën akuzën për komplot për të përmbysur rezultatin e zgjedhjeve të vitit 2020. Smith tha se vendimi i tij bazohet në një praktikë të hershme të Departamentit të Drejtësisë për të mos ngritur padi penale ndaj presidentëve në kohën që ata janë duke ushtruar detyrën. Ky vendim shënon fundin e një përpjekjeje historike të Departamentit të Drejtësisë për ta mbajtur përgjegjës zotin Trump, për atë që prokurorët e quajnë komplot për të mos u larguar nga pushteti, që kulmoi me sulmin e mbështetësve të tij ndaj ndërtesës së Kongresit më 6 janar të vitit 2021. Në dokumentet e paraqitura në gjykatë prokurorët shprehen se sipas Departamentit të Drejtësisë “Kushtetuta kërkon që kjo çështje të pushohet përpara se i pandehuri të fillojë detyrën”. Ky ishte një vendim i pritshëm pasi ekipi i zotit Smith kishte filluar shqyrtimin e alternativave se si t’i pushonte dy aktpaditë që kishte ngritur ndaj zoti Trump, atë për ndërhyrjen në zgjedhjet e vitit 2020 si dhe atë të dokumenteve të klasifikuara që iu gjetën në shtëpi pas largimit nga detyra. Por sot një orë më vonë, depozitoi tek gjykatësi federal kërkesën për pushimin e çështjes ndaj ish-Presidentit Donald Trump për zotërim të paligjshëm të dokumenteve sekrete. /VOA/",https://kohajone.com/bota/nderhyrje-ne-zgjedhje-dhe-dokumentet-sekrete-prokurori-smith-kerkon-pushimin-e-ceshtjeve-ndaj-trump/,World,
1086,"Merr pjesë edhe Blinken, ministrat e G7-ës takohen në Itali","Ministrat e Jashtëm të Grupit të Shtatë shteteve më të industrializuara (G7) zhvillojnë takime dyditore afër Romës, së bashku me homologët e tyre nga Lindja e Mesme. Ata më pas do të diskutojnë edhe për luftën e Rusisë në Ukrainë. Ministrat e G7-ës do të diskutojnë edhe për vendimin e Gjykatës Ndërkombëtare Penale për lëshimin e fletarrestimeve për kryeministrin izraelit, Benjamin Netanyahu, dhe shefit ushtarak të Hamasit – grupit palestinez të shpallur organizatë terroriste nga Shtetet e Bashkuara dhe Bashkimi Evropian – dhe “për efektet e mundshme të krizës aktuale në Liban dhe Gazë”, tha Ministria e Jashtme e Italisë. Sekretari amerikan i Shtetit, Antony Blinken, do të marrë pjesë në takimet me ministrat e tjetër të Jashtëm nga shtetet e tjera të G7-së: Britania, Kanadaja, Gjermania, Franca dhe Japonia. Mikpritës i takimeve është ministri i Jashtëm italian, Antonio Tajani. Sesioni i parë nis pasditen e së hënës dhe do t’i kushtohet situatës në Lindjen e Mesme dhe Detin e Kuq, veçmas për përpjekjet për arritjen e një armëpushimi në Gazë dhe Liban. Në një nga sesionet do të marrin pjesë edhe ministrat nga Arabia Saudite, Egjipti, Emiratet e Bashkuara Arabe, Katari dhe sekretari i përgjithshëm i Ligës Arabe, tha Ministria e Jashtme e Italisë. “Kemi kërkuar që të jenë të pranishëm edhe partnerët nga rajoni për të nxitur dialog me anëtarët e G7-ës”, tha Tajani përmes një deklarate. “Vetëm së bashku mund të gjejmë zgjidhje konkrete dhe të sjellim paqe dhe stabilitet në rajon”, shtoi ai. Në ditën e dytë të takimeve, ministrat do të diskutojnë për mënyrat se si të vazhdohet mbështetja për Kievin, mundësitë për paqe dhe nismat për rindërtimin në të ardhmen, tha Roma. Po të njëjtën ditë, në Bruksel ambasadorët nga shtetet e NATO-s dhe Ukraina do të diskutojnë për lëshimin e një rakete të re hipersonike të Rusisë, e cila ka rreze të mesme veprimi. Tensionet në Azi-Paqësor po ashtu janë në agjendën e takimeve të ministrave të G7-ës dhe në takime janë ftuar edhe ministrat e Jashtëm të Koresë së Jugut, Indisë, Indonezisë dhe Filipineve. Po ashtu, kryediplomatët e G7-ës pritet të diskutojnë për krizat në Haiti dhe Sudan, si dhe për situatën politike në Venezuelë./REL",https://kohajone.com/aktualitet/merr-pjese-edhe-blinken-ministrat-e-g7-es-takohen-ne-itali/,World,
1087,Erdogan bisedë telefonike me Vladimir Putin,"Në sfondin e përshkallëzimit të tensioneve në Ukrainë, presidenti turk Recep Tayyip Erdogan bisedoi në telefonon me presidentin rus Vladimir Putin. Gjatë bisedës, të dy presidentët kanë diskutuar marrëdhëniet dypalëshe dhe forcimin e shkëmbimeve tregtare. Pjesë e diskutimeve ka qenë edhe konflikti Rusi-Ukrainë ku Ankaraja është përpjekur disa herë të moderojë qëndrimet e palëve për t’u afruar drejt një paqeje të qëndrueshme. Biseda e dy presidentëve vjen pasi Rusia goditi Ukrainën me një raketë të re balistike hipersonike me rreze të mesme veprimi të enjten në përgjigje të përdorimit të raketave amerikane dhe britanike nga Kievi kundër Rusisë. Ky është përshkallëzimi i radhës i Putinit në luftë që nga fillimi i pushtimit në Shkurt të vitit 2022. Telefonata Erdogan-Putin ndodh pak orë para takimit që kreu i shtetit turk do të zhvillojë me shefin e NATO-s Mark Rute në Ankara. Në krye të axhendës së takimit janë zhvillimet e fundit në frontin e luftës. Sekretari i Përgjithshëm do të takohet me përfaqësues nga industria turke e mbrojtjes dhe do të vizitojë objektet e Industrive Turke të Hapësirës Ajrore.",https://kohajone.com/bota/erdogan-bisede-telefonike-me-vladimir-putin/,World,
1088,E ardhmja e NATO-s dhe qëndrimet e zotit Trump,"Aleatët e NATO-s po përgatiten për marrëdhënie transatlantike potencialisht të trazuara pas fitores së zgjedhjeve presidenciale amerikane nga republikani Donald Trump. Gjatë mandatit të tij të parë në detyrë, Presidenti Trump vuri në pikëpyetje rëndësinë e NATO-s dhe qortoi vazhdimisht aleatët se kishin dështuar të shpenzonin mjaftueshëm për mbrojtjen. Por siç raporton korrespodenti i Zërit të Amerikës, Henry Ridgwell, shumë vende evropiane po i bëjnë jehonë thirrjeve për rritjen e shpenzimeve ushtarake përballë kërcënimit nga Rusia Këtë javë, zyrtarët amerikanë morën pjesë në hapjen e një baze amerikane në Poloni për mbrojtjen nga raketat balistike, që ishte planifikuar të hapej në vitin 2008. Varshava zyrtare e vlerësoi angazhimin e treguar nga presidentët amerikanë. “Shtetet e Bashkuara janë me të vërtetë një garantues i sigurisë së Polonisë, si dhe të gjithë aleancës së Atlantikut të Veriut”, deklaroi presidenti polak. Fjalë të ngrohta për Uashingtonin, por nën sipërfaqe ka shqetësime mbi angazhimin e presidentit të ardhshëm amerikan lidhur me sigurinë e Evropës. Në vitin 2017, zoti Trump e cilësoi NATO-n si “të vjetëruar” dhe kritikoi vazhdimisht aleatët e aleansës. “Njëzet e tre nga 28 vendet anëtare ende nuk po paguajnë atë që duhet të paguajnë për mbrojtjen e tyre. Kjo nuk është e drejtë për taksapaguesit e Shteteve të Bashkuara”, deklaroi ai gjatë mandatit të parë, në maj të viti 2017. Në takimin e NATO-s të vitit 2018, aleatët thanë se zoti Trump kërcënoi se do t’i tërhiqte Shtetet e Bashkuara nga aleanca nëse vendet evropiane nuk do të rrisnin shpenzimet ushtarake. Në atë kohë zoti Trump pretendoi se pati sukses. “Të gjithë kanë rënë dakord për të rritur ndjeshëm angazhimet e tyre. Ata do të rrisin shpenzimet në ato nivele që nuk i kanë menduar kurrë më parë”, deklaroi zoti Trump në atë kohë. Gjatë fushatës për zgjedhjet presidenciale zoti Trump shkaktoi sërish tronditje për NATO-n. “Një nga presidentët e një vendi të madh më pyeti: ‘Zotëri, nëse nuk paguajmë dhe sulmohemi nga Rusia, a do të na mbroni?’ Unë i thashë: ‘Nuk keni paguar? Ai tha: ‘Jo’. Jo, nuk do të të mbroja. Në fakt, unë do t’i inkurajoja ata të bëjnë çfarë të duan. Ju duhet të paguani, ju duhet të paguani faturat tuaja.” Aleatët e NATO-s mund të përballen me një trysni të re për të shpenzuar më shumë kur zoti Trump të marrë detyrën, thotë Fabrice Pothier, një ish drejtues i planifikimit të politikave të NATO-s. “Nuk jam aq i sigurt se mund të flasim për një kërcënim ekzistencial për NATO-n, si në vitin 2018. Por mund të them se ai do të kërkojë marrëveshje të vështira. Jo vetëm për të arritur pak a shumë objektivin e shpenzimeve ushtarake, por ndoshta për të pëgatirur terrenin për rritjen e shpenzime me 2.5 ose 3% gjatë takimit të ardhshëm të NATO-së që mbahet në qershor në Hagë”, thotë ai. Një qasje e tillë ka të ngjarë të mirëpritet nga shumë shtete evropiane, pas agresionit rus ndaj Ukrainës. “Aleatët e frontit lindor si Polonia, për shembull, por edhe vendet baltike dhe madje edhe vendet nordike tani po e shohin këtë si një gjë të mirë. Por unë mendoj se ka ende disa shqetësime në të gjithë aleancën kur flitet për shpenzimet që mund të minojë besueshmërinë e mbrojtjes kolektive”, thotë Fabrice Pothier, një ish drejtues i planifikimit të politikave të NATO-s. Zoti Trump ka emëruar Matthew Whitaker si kandidat për postin e ambasadorit amerikan në NATO. Në një deklaratë me shkrim, zoti Trump thekson se Whitaker “do të forcojë marrëdhëniet me aleatët tanë të NATO-s” – dhe se ai “do t’i jap përparësi Amerikës”. Emërimi i tij duhet të konfirmohet nga Senati. Zëri i Amerikës",https://kohajone.com/aktualitet/e-ardhmja-e-nato-s-dhe-qendrimet-e-zotit-trump/,World,
1089,Papa Françesku: Fjala e vërtetë dhe e fuqishme e Krishtit e shndërron botën,"Sot Ungjilli i liturgjisë së kësaj së diele të 34-të të vitit kishtarm ciklit të dytë nga Gjoni (Gjn 18,33-37) na e paraqet Jezusin përpara Poncit Pilat – këto fjalët e para të lutjes së Engjëllit të Tënzot, që shqiptoi në Sheshin e Shën Pjetrit Papa nga Dritarja e Engjëllit, i ndjekur nga turma që pushton çdo të diel Sheshin. Po kjo e diel nuk është e zakonshme. Sheshi i Vatikanit  pret Krishtlindjen, i stolisur tashmë me Bredhin e festës e, së shpejti, edhe me Shpellën e Betlehemit! E pak ditë më pas, turma e besimtarëve do të mund kapërcejë edhe pragun e Derës Shenjte, duke fituar ndjesën e plotë! Emocione të fuqishme, aq më tepër tani, kur Roma e moçme, këto ditë e rinuar, është pothuajse gati për të jetuar çaste të paharrueshme! Ndaj Papa e nisi lutjen me dy fjalë, dy emra: mbret e botë! Dy fjalë marrin kuptim të ri Jezusi i dorëzohet prokurorit romak për ta dënuar me vdekje. Megjithatë, një dialog i shkurtër fillon ndërmjet të dyve. Nëpërmjet pyetjeve të Pilatit dhe përgjigjeve të Zotit, në veçanti dy fjalë shndërrohen, duke marrë një kuptim të ri: fjala “mbret” dhe fjala “botë”. Jezusi dhe Pilati, ballë për ballë Në fillim Pilati e pyet Jezusin: “A je ti mbreti i Judenjve?” (v. 33). Duke arsyetuar si zyrtar i perandorisë, dëshiron të kuptojë nëse njeriu përballë tij përbën ndonjë kërcënim edhe për të, për mbretin, autoritetin që i komandon të gjithë nënshtetasit e tij. Si përgjigje, Jezusi pretendon se është mbret, po, por në një mënyrë krejt të ndryshme nga ajo e Pilatit! Pse Jezusi është mbret? Jezusi është mbret sepse është dëshmitar: është Ai që thotë të vërtetën (shih v. 37). Fuqia mbretërore e Jezusit, Fjalës së Hyjit të mishëruar, qëndron në fjalën e tij të vërtetë dhe të fuqishme, që e shndërron botën. Dashuri hyjnore, që shëlbon e fal “Bota” e Ponc Pilatit është ajo, në të cilën i forti fiton mbi të ligshtin, i pasuri mbi të varfërin,  zemërkeqi mbi zemërbutët. Një botë që, për fat të keq, e njohim mirë. Jezusi është Mbret, por mbretëria e tij nuk është e kësaj bote (v. 36). Bota e Jezusit është ajo e reja, e përjetshmja, të cilën Zoti e përgatit për të gjithë, duke dhënë jetën e tij për shpëtimin tonë: “Është mbretëria e qiejve, të cilën Krishti e sjell mbi tokë me hir e vërtetësi (shih Gjn 1,17). Bota, Mbreti i së cilës është Jezusi, që shëlbon krijimin e rrënuar nga e keqja me forcën e dashurisë hyjnore, e çliron dhe e fal, i jep paqe dhe drejtësi”. Dialogu i Krishtit me Pilatin Vëllezër dhe motra, Jezusi i flet Pilatit nga afër, por ai qëndron larg tij, sepse jeton në një botë tjetër. Dialogu i tyre nuk bëhet mirëkuptim, Pilati nuk thotë të vërtetën, edhe pse e ka përballë. Ai do ta kryqëzojë Jezusin dhe do të urdhërojë të shkruhet në kryq: “Mbreti i Judenjve” (Gjn 19,19), por pa i kuptuar këto fjalë. Megjithatë Krishti erdhi në botë, në këtë botë tonën: kushdo që është me të vërtetën e dëgjon zërin e tij (shih Gjn 18,37). Është zëri i Mbretit të universit, që bëhet shërbëtor i të gjithëve. A është Jezusi mbreti im? Dëgjimi i Zotit hedh dritë në zemrat dhe në jetën tonë. Pra, le të përpiqemi të pyesim veten: a mund të them se Jezusi është “mbreti” im? Në çfarë kuptimi? A është Fjala e Tij udhërrëfyesi im, siguria ime? A shoh tek Ai fytyrën e mëshirshme të Zotit që më shikon mua e çdo vëlla e motër? Këto pyetjet e fundme të Papës, e si zakonisht, në përfundim të lutjes së Engjëllit të Zotit, ftesa: “T’i lutemi së bashku Marisë, shërbëtores së Zotit, ndërsa presim me shpresë Mbretërinë e Zotit”. R.SH. / Vatikan",https://kohajone.com/aktualitet/papa-francesku-fjala-e-vertete-dhe-e-fuqishme-e-krishtit-e-shnderron-boten/,World,
1090,"Sulmi ukrainas me raketat britanike Storm Shadow, la të vrarë 500 ushtarë të Koresë së Veriut dhe një gjeneral rus","Sulmi ukrainas me raketat britanike Storm Shadow i realizuar gjatë javës së kaluar, la të vrarë 500 ushtarë veri-korean dhe të një gjenerali rus. Në këtë sulm e pësuan një gjeneral rus si dhe 18 ushtarë të Putinit dhe 18 tjerë mbetën të plagosur, transmeton Telegrafi. Besohet se raketat goditën qendrën komanduese ruse dhe një objekt shtesë – ku humbi jetën gjeneral-lejtnant Valery Solodchuk. Autoritetet nuk kanë komentuar humbjet që janë shumë të rënda për Rusinë dhe Korenë e Veriut, nëse një gjë e tillë konfirmohet. Storm Shadow kishin shënjestruar një bunker ushtarak në Maryino në Kursk gjatë 20 nëntorit. /Telegrafi/",https://kohajone.com/aktualitet/sulmi-ukrainas-me-raketat-britanike-storm-shadow-la-te-vrare-500-ushtare-te-korese-se-veriut-dhe-nje-gjeneral-rus/,World,
1091,Irani konfirmon se do t’i diskutojë çështjet bërthamore me tri shtete perëndimore,"Irani do të zhvillojë bisedime me Francën, Gjermaninë dhe Britaninë, më 29 nëntor, lidhur me çështjet bërthamore dhe rajonale, ka konfirmuar zëdhënësi i Ministrisë së Jashtme iraniane, Esmaeil Baghaei. Ai nuk ka treguar se ku do të zhvillohen bisedimet, mirëpo agjencia japoneze e lajmeve, Kyodo, ka raportuar më herët gjatë ditës së përfaqësuesit e katër vendeve do të takohen në Gjenevë, Zvicër. Ky njoftim është bërë disa ditë pasi Agjencia e Kombeve të Bashkuara për Çështje Bërthamore, e ka miratuar një rezolutë kundër Iranit. Sipas zyrtarit iranian, “Teherani ka besuar gjithmonë që çështjet bërthamore duhet të zgjidhen përmes diplomacisë” dhe që “Irani nuk i ka braktisur kurrë bisedimet”. Sipas raportimeve të medias japoneze, Qeveria e presidentit iranian, Masoud Pezeshkian po synon të gjejë një zgjidhje për bllokadën bërthamore, para kthimit të presidentit të zgjedhur amerikan, Donald Trump, në Shtëpinë e Bardhë. Më 2018, administrata e atëhershme e Trumpit i pati larguar Shtetet e Bashkuara nga marrëveshja bërthamore e vitit 2015, e arritur mes Iranit dhe fuqive botërore. Pas largimit nga marrëveshja, Trump pati rikthyer sanksione të ashpra kundër Teheranit, duke shtyrë këtë të fundit që të shkelë pikat e marrëveshjes, të rinisë pasurimin e uraniumit dhe të instalojë centrifuga të avancuara për të shpejtuar prodhimin e materialeve për armë bërthamore. Bisedimet jodirekte në mes të administratës së presidentit amerikan, Joe Biden dhe Teheranit, për të ringjallur marrëveshjen patën dështuar. Përgjatë fushatës, Trump ka thënë se “duhet arritur marrëveshje, sepse pasojat janë të paimagjinueshme”. REL",https://kohajone.com/aktualitet/irani-konfirmon-se-do-ti-diskutoje-ceshtjet-berthamore-me-tri-shtete-perendimore/,World,
1092,Fincial Times: Rusia ka rekrutuar mercenarë,"Ushtria ruse ka rekrutuar qindra burra jemenas për të luftuar në Ukrainë, të sjellë nga një operacione të fshehta kontrabande që nxjerr në pah lidhjet në rritje midis Moskës dhe grupit rebel Houthi, shkruan fincialtimes.com. Shfaqja e ekuipazhit të larmishëm të mercenarëve jemenas kryesisht të pavullnetshëm në Ukrainë tregon se si konflikti po tërheq gjithnjë e më shumë ushtarë nga jashtë, ndërsa viktimat rriten dhe Kremlini kërkon të shmangë mobilizimin e plotë. Midis tyre janë luftëtarë nga Nepali dhe India dhe rreth 12 000 ushtarë të ushtrisë së rregullt të Koresë së Veriut që mbërritën për të marrë pjesë në luftime kundër forcave ukrainase në provincën Kursk të Rusisë. Përpjekja për rekrutët jemenas tregon gjithashtu se si Rusia, e shtyrë nga konfrontimi i saj me Perëndimin, po afrohet gjithnjë e më shumë me Iranin dhe grupet militante aleate në Lindjen e Mesme. /os/",https://kohajone.com/aktualitet/fincial-times-rusia-ka-rekrutuar-mercenare-nga-jemini/,World,
1093,"OBSH: Etja mund të zhvendosi 1,2 miliard njerëz deri në vitin 2050","Drejtori i Përgjithshëm i Organizatës Botërore të Shëndetësisë (OBSH), Tedros Adhanom, theksoi se deri në vitin 2050, rreth 1,2 miliard njerëz mund të zhvendosen për shkak të ngjarjeve me burim klimën. “Deri në vitin 2050, rreth 1,2 miliard njerëz mund të zhvendosen për shkak të ngjarjeve me burim klimën”, tha në X Ghebreyesus, i cili vuri në dukje se kriza klimatike është një krizë shëndetësore që ndikon kryesisht në shëndetin e emigrantëve. “Për këtë arsye ne kërkojmë që shëndeti i emigrantëve të përfshihet në deklaratën e Konferencës së 29-të të Palëve të Konventës Kornizë të OKB-së për Ndryshimet Klimatike dhe në takimet e ardhshme të COP-it. Në një botë që ndryshon me shpejtësi, ka rëndësi kritike që ne të punojmë së bashku që të gjithë, në çdo vend të kenë qasje në shërbimet shëndetësore që kanë nevojë”.    /os/",https://kohajone.com/aktualitet/obsh-etja-mund-te-zhvendosi-12-miliard-njerez-deri-ne-vitin-2050/,World,
1094,Biden: Marrëveshja COP29 për të luftuar ndryshimet klimatike “një tjetër arritje historike”.,"Presidenti në largim i SHBA Joe Biden e quajti marrëveshjen COP29 për të financuar përpjekjet e vendeve më të varfra për të luftuar ndryshimet klimatike “një tjetër arritje historike”. Biden, në një deklaratë e quajti marrëveshjen e Bakut, e cila siguron 1.3 trilion dollarë financim vjetor për vendet më të varfra deri në vitin 2035, “një objektiv ambicioz” për financimin e klimës. Ai tha se do të ndihmonte në mobilizimin e niveleve të ndryshme të financimit dhe krijimin e tregjeve për automjetet elektrike të SHBA-së dhe produkte të tjera miqësore me klimën. Në një referencë të fshehtë për presidentin e zgjedhur Donald Trump, i cili ka premtuar të rrisë shpimet e naftës sapo të marrë detyrën më 20 janar, Biden tha “ndërsa disa mund të kërkojnë të mohojnë ose vonojnë revolucionin e energjisë së pastër që po ndodh në Amerikë dhe në botën, askush nuk mund ta kthejë atë, askush”. /os/ ATSH",https://kohajone.com/aktualitet/biden-marreveshja-cop29-per-te-luftuar-ndryshimet-klimatike-nje-tjeter-arritje-historike/,World,
1095,"Sekretari i Përgjithshëm i NATO-s, Mark Rutte, viziton Ankaranë. Cila është axhenda e takimeve dhe bisedimeve?","Sekretari i Përgjithshëm i NATO-s, Mark Rutte, do të vizitojë nesër kryeqytetin Turk, Ankaranë. Mediat e huaja bëjnë me dije se sekretari i NATO-s do të takohet nesër me presidentin turk Rexhep Tajip Erdogan, Ministrin e Punëve të Jashtme Hakan Fidan dhe Ministrin e Mbrojtjes, Yasser Guler. Gjatë takimeve të Rutte në Ankara, pala turke pritet të ngrejë praninë e grupimit kurd PYD dhe milicisë së Forcave Demokratike Siriane (SDF) të mbështetur nga SHBA. Ankaraja e barazon praninë e forcave kurde në kufirin e saj jugor me organizatën PKK dhe terrorizmin. Udhëheqja turke pritet gjithashtu të ngrejë me Sekretarin e Përgjithshëm çështjen e rolit të mundshëm ndërmjetësues të Turqisë në luftën Ukrainë-Rusi dhe çështje të tjera dypalëshe, veçanërisht në lidhje me ndryshimet e pritshme në marrëdhëniet transatlantike pas marrjes së pushtetit në SHBA nga Donald Trump. Në kuadër të kontakteve të tij në kryeqytetin turk, Mark Rutte do të takohet edhe me përfaqësues të industrisë turke të mbrojtjes dhe do të vizitojë objektet e Industrisë Turke të Hapësirës Ajrore, të cilat së fundmi u vunë në shënjestër të një sulmi terrorist. Para vizitës së tij në Turqi, Mark Rutte u takua të premten në Florida me presidentin e zgjedhur të SHBA-së, ndërsa ndalesa e radhës e sekretarit të përgjithshëm do të jetë Athina.",https://kohajone.com/aktualitet/sekretari-i-pergjithshem-i-nato-s-mark-rutte-viziton-ankarane-cila-eshte-axhenda-e-takimeve-dhe-bisedimeve/,World,
1096,Në Barcelonë protestohet kundër rritjes së çmimeve të qirasë,"Dhjetëra mijëra njerëz kanë dalë nëpër rrugët e Barcelonës në mbrëmjen e së shtunës me kërkesën për çmime të përballueshme të banimit. Policia ka thënë se rreth 22.000 njerëz kanë marrë pjesë në protesta, ndërsa organizatorët kanë thënë se kanë qenë 170.000 pjesëmarrës. Protestuesit kanë kërkuar që çmimet e qirave të përgjysmohen ka raportuar e përditshmja El Pais. Protestuesit kërkojnë edhe që banesat në zonat turistike të jenë të qasshme sërish për banorët e Barcelonës, kryeqytetit të rajonit të Katalonjës, në verilindje të Spanjës. Një kërkesë tjetër e tyre ka qenë që kontratat e qirave të nënshkruhen për periudhë të pakufizuar. “Është e papranueshme për ne që të shpenzojmë gjysmën e rrogës në qira, dhe të shpërngulemi secilën herë që na skadon kontrata”, ka thënë Carme Arcarazo, përfaqësuese e protestuesve. Sipas gazetës El Pais, situata është duke u bërë secilën herë e më e vështirë në tregun e Barcelonës, pasi shtëpitë e banimit po shfrytëzohen për turizëm, si dhe për shkak që të huajt po blejnë shumë prona në këtë qytet. Në muajt e fundit, protesta të ngjashme janë mbajtur edhe në qytete e ishuj tjerë të Spanjës. Në disa është kërkuar edhe që t’i jepet fund turizmit masiv.
REL",https://kohajone.com/aktualitet/ne-barcelone-protestohet-kunder-rritjes-se-cmimeve-te-qirase/,World,
1097,Ministri i Jashtëm francez thotë se nuk ka ‘vija të kuqe’ në mbështetjen e Ukrainës,"Nuk ka “vija të kuqe” kur bëhet fjalë për mbështetjen për Ukrainën, ka thënë ministri i Jashtëm francez për BBC. Jean-Noël Barrot tha se Ukraina mund të lëshonte raketa franceze me rreze të gjatë veprimi në Rusi “në logjikën e vetëmbrojtjes”, por nuk do të konfirmoi nëse armët franceze ishin përdorur tashmë, transmeton Telegrafi. Presidenti francez Emmanuel Macron tregoi gatishmërinë e Francës për të lejuar që raketat e saj të hidheshin në Rusi në fillim të këtij viti. Por komentet e Barrot janë domethënëse, ditët që vijnë pasi raketat me rreze të gjatë veprimi të SHBA-së dhe Britanisë së Madhe u përdorën në atë mënyrë për herë të parë. Barrot, i cili zhvilloi bisedime me Sekretarin e Jashtëm, David Lammy në Londër të premten, tha se aleatët perëndimorë nuk duhet të vënë asnjë kufi në mbështetjen për Ukrainën kundër Rusisë, dhe “të mos vendosin dhe shprehin vija të kuqe”. I pyetur nëse kjo mund të nënkuptojë edhe trupat franceze në luftime, ai tha: “Ne nuk hedhim poshtë asnjë opsion”. “Ne do të mbështesim Ukrainën aq intensivisht dhe për aq kohë sa të jetë e nevojshme. Pse? Sepse është siguria jonë ajo që është në rrezik. Sa herë që ushtria ruse përparon me një kilometër katror, ​​kërcënimi afrohet një kilometër katror më pranë Evropës”, tha ai. Barrot la të kuptohet se do të ftojë Ukrainën për t’u bashkuar me NATO-n, siç ka kërkuar Zelensky. “Ne jemi të hapur për të bërë një ftesë, dhe kështu në diskutimet tona me miqtë dhe aleatët, si dhe miqtë dhe aleatët e Ukrainës, ne po punojmë për t’i afruar ata me pozicionet tona”, tha Barrot. Ai sugjeroi se vendet perëndimore do të duhet të rrisin shumën që shpenzojnë për mbrojtjen. “Sigurisht që ne do të duhet të shpenzojmë më shumë nëse duam të bëjmë më shumë, dhe mendoj se duhet të përballemi me këto sfida të reja”, tha ai për fund. /Telegrafi/",https://kohajone.com/aktualitet/ministri-i-jashtem-francez-thote-se-nuk-ka-vija-te-kuqe-ne-mbeshtetjen-e-ukraines/,World,
1098,Furnizuesi i pjesëve për automobilë Bosch do të shkurtojë mijëra vende pune në mbarë botën,"Vetëm në Gjermani do të shkurtohen rreth 3.800 vende pune.
Tek Bosch vitin e ardhshëm do të jenë “të nevojshme masa përshtatjeje” prej nga preken deri në 5.550 vende pune, vuri në dukje një zëdhënëse e koncernit. Më shumë se dy të tretat e vendeve do të shkurtohen në Gjermani, gjithsej 3.800. Realizimi i masave pas fundit të vitit 2027
Anulimet e kontratave nuk do të realizohen deri në fund të vitit 2027, por shifrat e përmendura kanë të bëjnë me planifikime për të ardhmen. Shifrat e sakta janë pjesë e bisedimeve që do të fillojnë ndërkohë me përfaqësuesit e punëmarrësve. Shkurtimet e vendeve të punës do të realizohen duke marrë parasysh maksimalisht normat sociale. Ende është në fuqi marrëveshja e arritur në mes të vitit 2023, sipas së cilës në degën e furnizimit në Gjermani anulimi i kontratave përjashtohet deri në fund të vitit 2027, madje në disa raste edhe deri në fund të vitit 2029. Në këtë degë të kocernit në Gjermani janë të punësuar 72.000 punonjës nga 134.000 punonjës që ka Bosch gjithsej.
Planet e shkurtimeve argumentohen me krizën që po kalon industria e prodhimit të automobilëve. Prodhimi global i automjetevesivjet do të ketë stanjacion në rreth 93 milion njësi të prodhimit, sipas koncernit. Po ashtu presioni i çmimeve është ashpërsuar. Për momentin nuk ka shenja përmirësimi. “Komunikimi i sipërmarrjes për shkurtime në një masë të tillë është si një shuplakë për punonjësit”, kritikon Frank Sell, kryetar i këshillit të përgjithshëm të koncernit. Rezistenca kundër këtyre planeve do të organizohet tani “në të gjitha nivelet” tha ai. Qysh në pranverë mijëra punonjës të Bosch protestuan kundër shkurtimeve. Shefi i Boschit, Stefan Hartung i mbron këto plane shkurtimesh duke argumentuar, se: “Ndodhemi nën një presion të jashtëzakonshëm kostosh ekonomike dhe duhet që t’i rishqyrtojmë strukturat për të çliruar kapacitetet tona”, i tha menaxheri revistës “Automobilëoche”. Sektori i sistemeve inteligjente ka nevojë pë personel të kualifikuar
Më së shumti është e prekur dega e biznesit Cross-Domain Computing Solutions, sipas koncernit Bosch. Kërkesa për sistemet inteligjente të automjeteve dhe zgjidhjet për udhëtime të automatizuara nuk po zhvillohet ashtu sikurse qe parashikuar. Në këtë sektor të biznesit situata ekonomike është edhe më e tensionuar se përpara disa muajsh. Po ashtu në këtë fushë na duhet shumë më tepër personel. Në këtë sektor në mbarë botën do të shkurtohen 3.500 vende, ndër to gjysma në Gjermani, thuhet në komunikatën për shtyp të koncernit. DW/ dpa/ard",https://kohajone.com/aktualitet/furnizuesi-i-pjeseve-per-automobile-bosch-do-te-shkurtoje-mijera-vende-pune-ne-mbare-boten/,World,
1099,Trump ende pa një deklaratë pas zgjedhjes se “Do t’i jap fund luftës për 24 orë”,"Presidenti i zgjedhur i SHBA-së, Donald Trump ka thënë, se i nevojiten vetëm “24 orë” për t’i dhënë fund luftës së Rusisë kundër Ukrainës. Si mendojnë ukrainasit? Donald Trump, fituesi i zgjedhjeve presidenciale në SHBA, nuk ka paraqitur ende një plan zyrtar për të ndaluar luftën e Rusisë kundër Ukrainës. Megjithatë, gjatë fushatës zgjedhore, ai siguroi se do mund t’i jepte fund luftës “brenda 24 orëve”. Sipas raportimeve të mediave, diskutimet për këtë janë duke u zhvilluar në ekipin e tij Siç raportoi së fundmi Wall Street Journal (WSJ), duke cituar tre burime të afërta me Trump, një nga planet do të kërkonte që Ukraina të pranonte të mos bashkohej me aleancën e mbrojtjes të NATO-s për të paktën 20 vjet. Në këmbim, Uashingtoni do të vazhdojë të furnizojë Ukrainën me armë për të penguar Federatën Ruse nga sulme të mëtejshme. Sipas WSJ, të gjitha propozimet përfshijnë “ngrirjen” e luftës, që do të nënkuptonte pushtimin e rreth 20 për qind të territorit ukrainas nga Rusia. Duke cituar burimet e veta, gazeta The Telegraph shkroi se si pjesë e planeve të tij, Trump mund t’u bëjë thirrje trupave evropiane dhe britanike të sigurojnë një zonë tampon prej 1,300 kilometrash midis ushtrive të Ukrainës dhe Federatës Ruse. Donald Trump dhe Zelenski në Trump Tower duke ecur, pas tyre Grenell “Ukrainasit mish për top”
Ndërkohë, në Ukrainë, nuk përjashtohet më që SHBA të imponojë skenarë të papranueshëm në vend pas ardhjes së Trump në Shtëpinë e Bardhë, që mund të çojë në një “pushtim të ngadalshëm” të Ukrainës nga Rusia pas “ngrirjes së luftës”. “Është qesharake të lexosh iluzionet optimiste se si Trump do t’i tregojë vendin Rusinë, do të furnizojë me armë dhe do t’i japë fund luftës”, shkruan një përdoruese me pseudonimin “Dragonfly” në rrjetin social X. “Kam ndjesinë se tashmë kemi humbur. Me fitoren e tij në zgjedhje, metoda e tij është marrëveshje me një agresor, një terrorist, një vrasës masiv dhe një kriminel lufte. Përdoruesja e Facebook-ut Oksana Lysiak gjithashtu shpreh moskuptim. “Gjëja kryesore që njerëzit nuk duan të kuptojnë – ose bëjnë sikur nuk e kuptojnë – është se Putini nuk i do ukrainasit nga dashuria vëllazërore apo diçka e tillë, por si mish për top dhe milingona punëtore për një sulm ndaj bastionit evropian”. Gazetari ukrainas Andrij Herasym shprehet me frikë në Facebook: “Trump do të thotë se e ka ‘vënë në rregull’ gjithçka. Ai do të ndalojë financimin e Ukrainës dhe më pas do të thotë se e gjithë përgjegjësia e mëtejshme i takon Evropës. Në fund të fundit, Ukraina është pjesë e Evropës.” Oleksiy Kopytko, një ekspert ushtarak dhe ish-këshilltar i Ministrisë së Mbrojtjes të Ukrainës, thekson: “Opcioni më i mirë për ne është: Evropa vetëdijësohet dhe fillon të financojë në mënyrën e duhur mbrojtjen e saj.” Kjo do të thotë se Evropa duhet t’i japë Ukrainës mbështetje të drejtë financiare për “haraçin e lartë” dhe për të ndaluar Rusinë. Në fund të fundit Japonia dhe Koreja e Jugut bëjnë të njëjtën gjë. Vetëm pak ditë më parë, Japonia njoftoi një tjetër paketë ndihme ushtarake. Kjo do të krijonte bazën e një uniteti transatlantik, që i përshtatet vizionit të Trumpit, sipas Kopytko. “Me makinë llogaritëse në dorë”
Ish-ministri i Jashtëm i Ukrainës, Volodymyr Ohrysko, bëri thirrje për një kthesë në qëndrime: “Për disa në Perëndim, heqja e problemeve në kurriz të Ukrainës është mënyra më e mirë për zgjidhje. Cinikët rreth Trumpit do ta inkurajojnë atë të marrë këtë opsion, sepse është më i lehtë . Por ne duhet ta kthejmë këtë ideologji në një drejtim tjetër dhe t’i themi Trumpit: “Shiko, ne ofrojmë gjëra që janë të dobishme për ty, do të bësh dhjetëra e qindra miliarda dollarë duke forcuar Ukrainën.” tha Ohrysko për transmetuesin ukrainas NV. Sipas mendimit të tij, Ukraina duhet të marrë iniciativën dhe t’i shpjegojë qartë Trumpit, “me makinë llogaritëse në dorë”, se për çfarë bëhet fjalë, kjo përpara inaugurimit të tij: që ndihma për Ukrainën do të nënkuptonte një rritje të fondeve që mbeten në SHBA për shkak të kontratave të mbrojtjes. Kurse Ihor Reyterovych nga Universiteti Taras Shevchenko në Kyivv shpreson se Trump do të ndihmojë në përfundimin e luftës dhe ta bëjë këtë me kushte të drejta. “Dy të tretat e votuesve të tij mbështesin Ukrainën në luftën kundër Rusisë. Nëse Trump i bën lëshime Rusisë, kjo do të shihet jashtëzakonisht negativisht, madje edhe nga kolegët e partisë së tij”. “Ne kemi një të ardhme me opsione të ndryshme dhe secili skenar mund të ndryshojë në çdo kohë. E vetmja gjë që i bashkon është se Trump dëshiron patjetër t’i japë fund luftës. Ju e dini që duhet të ketë një kompromis, por deri ku shkon ai kompromis. është ende e paqartë”, sipas Rejteroëytsch. Rritet gatishmëria për negociata
Ndërkohë, për shkak të përkeqësimit të situatës në frontin e luftës dhe burimeve gjithnjë e më të pakta, një pjesë e madhe e ukrainasve po ndryshojnë gradualisht qëndrimin në lidhje me negociatat me Rusinë. Kjo u konfirmua nga një studim i Qendrës Kërkimore Kyiv Razumkov në shtator. Në vjeshtën e vitit 2023, 21 për qind e të anketuarve mbështetën negociatat me Rusinë. Këtë vit tashmë është 35 për qind. Megjithatë, siç theksojnë sociologët, shumica relative prej 48 për qind janë ende kundër negociatave.",https://kohajone.com/aktualitet/trump-ende-pa-nje-deklarate-pas-zgjedhjes-se-do-ti-jap-fund-luftes-per-24-ore/,World,
1100,"A do të votohen të emëruarit e Trumpit, çfarë na tregon e kaluara e Senatit?","Ndërkohë që disa nga kabineti i zgjedhur i presidentit amerikan, Donald Trump kanë ngritur shqetësime dhe kanë bërë thirrje që Senati të bllokojë konfirmimin e tyre, dhoma e lartë e Kongresit amerikan rrallëherë bllokon nominimet dhe e ka bërë këtë vetëm një herë kur kontrollohet nga e njëjta parti që drejton Shtëpinë e Bardhë. Këtë muaj, Trump siguroi votën popullore dhe 312 vota elektorale, të cilat janë të mjaftueshme për tu rikthyer sërish në Shtëpinë e Bardhë. Në votimet për kongres, Partia Republikane mbajti shumicën në Dhomën e Përfaqësuesve dhe mori kontrollin e Senatit, duke fituar 53 vende, sipas newsweek. Sesioni i ardhshëm i Senatit do të udhëhiqet nga senatori i sapozgjedhur dhe lider i shumicës në Senat, John Thune, republikani nga Dakota e Jugut, duke e pasuar republikanin, Mitch McConnell nga Kentucky, i cili ka udhëhequr për 17 vjet. Senati është përgjegjës për miratimin e emërimeve me një shumicë të thjeshtë votash dhe rrallëherë bllokon nominimet, sidomos kur ato vijnë nga të njëjta parti. Megjithatë, nominimet mund të tërhiqen nga presidenti, siç ka ndodhur në historinë më të afërt, veçanërisht kur duket se nuk do të arrijnë mjaft vota mbështetëse. Nominimet për kabinet që janë refuzuar nga Senati Ka pasur vetëm nëntë nominime për kabinet që janë refuzuar nga Senati. Roger Taney, kandidat për Sekretar të Thesarit, presidenti Andrew Jackson, 1834
Caleb Cushing, kandidat për Sekretar të Thesarit, presidenti John Tyler, 1843
David Henshaw, kandidat për Sekretar të Marinës, presidenti John Tyler, 1843
James Porter, kandidat për Sekretar të Brendshëm, presidenti John Tyler, 1843
James Green, kandidat për Sekretar të Luftës, presidenti John Tyler, 1844
Henry Stanbery, kandidat për Prokuror të Përgjithshëm, presidenti Andrew Johnson, 1868
Charles Warren, kandidat për Prokuror të Përgjithshëm, presidenti Calvin Coolidge, 1925
Lewis Strauss, kandidat për Sekretar të Tregtisë, presidenti Dwight Eisenhower, 1959
John Tower, kandidat për Sekretar të Mbrojtjes, presidenti George H.W. Bush, 1989 Nga këta kandidatë, vetëm një është refuzuar nga e njëjta parti që ka kontrolluar Senatin dhe Shtëpinë e Bardhë – Charles Warren, kandidat republikan për prokuror të përgjithshëm. Warren u refuzua pothuajse një shekull më parë, në vitin 1925. Emërimet gjatë pushimeve Megjithatë, emërimet gjatë pushimeve, që ndodhin kur Senati nuk është në sesion, lejojnë emërimet të kalojnë pa nevojën e një shqyrtimi nga Senati, duke i vendosur përkohësisht ata në pozitat përkatëse. Thune ka sugjeruar se emërimet gjatë pushimeve mund të jenë një strategji e mundshme për të kaluar emërimet për kabinetin e Trumpit. “Mendoj se të gjitha opsionet janë në tavolinë, duke përfshirë emërimet gjatë pushimeve. Shpresoj që të mos arrijë deri aty, por do ta kuptojmë shpejt nëse demokratët duan të luajnë lojën apo jo”, tha Thune javën e kaluar gjatë një interviste me Fox News. Disa nga emërimet e fundit për kabinet të Trumpit kanë tërhequr vëmendjen e demokratëve, si dhe një numër republikanësh, përfshirë ish-kongresistin, Matt Gaetz nga Florida për prokuror të përgjithshëm, ish-kongresisten Tulsi Gabbard nga Hawaii për drejtoreshë të inteligjencës kombëtare, Robert F. Kennedy Jr. si Sekretar i Shëndetit dhe Shërbimeve Njerëzore (HHS), dhe ish-moderatorin e Fox News, Pete Hegseth për Sekretar të Mbrojtjes. Gaetz tërhoqi sot emrin nga shqyrtimi për postin e kabinetit, “ndërsa dinamika ishte e fortë, është e qartë se konfirmimi im po bëhej padrejtësisht një shpërqendrues për punën Trump/Vance”. Përpara dorëheqjes nga Dhoma e Përfaqësuesve javën e kaluar, Gaetz ishte subjekt i një hetimi nga Komiteti i Etikës në Dhomën e Përfaqësuesve rreth akuzave “për abuzime seksuale dhe përdorim të paligjshëm droge” dhe ishte pjesë e një plani që çoi në trafikimin seksual të një vajze 17-vjeçare. Ai ka mohuar çdo shkelje. Ka pasur shqetësime për nominimin e Gabbardit si drejtoreshë e inteligjencës kombëtare për lidhjet e mundshme dhe afërsinë me qeveri të tjera dhe pikëpamjet simpatike ndaj Rusisë. Gabbard dhe mbështetësit e saj kanë hedhur poshtë këto shqetësime. Kennedy Jr. u propozua për të udhëhequr HHS, që udhëheq agjencitë shëndetësore të Amerikës. Komentet për vaksinat kanë ngjallur shqetësime, pasi ai ka përsëritur disa herë se vaksinat e fëmijërisë shkaktojnë autizëm. Ai gjithashtu ka dalë kundër vaksinave për COVID-19. /Telegrafi/",https://kohajone.com/aktualitet/a-do-te-votohen-te-emeruarit-e-trumpit-cfare-na-tregon-e-kaluara-e-senatit/,World,
1101,"Marrëveshja në COP29/ Vendet e pasura, 300 miliardë dollarësh për kombet më të varfra","Vendet më të pasura kanë premtuar një shumë rekord prej 300 miliardë dollarësh (238 miliardë £) për të ndihmuar botën në zhvillim të luftojë ndryshimet klimatike, por marrëveshja po përballet me akuza se nuk i afrohet aspak adresimit të sfidave të vendeve më të varfra nga ngrohja globale. Bisedimet në samitin e OKB-së për klimën COP29 në Azerbajxhan u zhvilluan me 33 orë vonesë. Simon Stiell, deklaroi se “ka qenë një udhëtim i vështirë, por ne kemi arritur një marrëveshje”. Por, gjatë bisedimeve nuk arritën të ndërtojnë një marrëveshje të miratuar vitin e kaluar që u bën thirrje kombeve që të “largohen nga karburantet fosile”. Vendet në zhvillim, si dhe vendet që janë veçanërisht të prekshme ndaj ndryshimeve klimatike, u larguan nga bisedimet të shtunën pasdite. “Nuk e ekzagjeroj kur them se ishujt tanë po fundosen! Si mund të prisni që ne të kthehemi te gratë, burrat dhe fëmijët e vendeve tona me një marrëveshje të dobët?” tha kryetari i Aleancës së Shteteve të Vogla Ishullore, Cedric Schuster. Pas disa ndryshimeve në marrëveshje, kombet e kaluan marrëveshjen.",https://kohajone.com/aktualitet/marreveshja-ne-cop29-vendet-e-pasura-300-miliarde-dollaresh-per-kombet-me-te-varfra/,World,
1102,"Stuhi, reshje shiu dhe dëbore godasin Shtetet e Bashkuara","Një stuhi e madhe shkaktoi reshje dëbore dhe shiu në Kaliforni, duke çuar në rrëshqitje dheu dhe përmbytje në disa akse rrugore, ndërsa në anën tjetër të vendit të shtunën u dhanë paralajmërime për stuhi në zonat të tjera të Shteteve të Bashkuara. Një tjetër stuhi pritet të mbërrijë gjatë javës së festës së Ditës së Falënderimeve, sipas Torry Dooley, meteorolog i Shërbimit Kombëtar të Motit. Ultësira perëndimore amerikane deri në pjesën që njihet si “Great Lakes”, pranë Kanadasë, do të përfshihen nga reshje shiu dhe dëbore të hënën, .",https://kohajone.com/bota/stuhi-reshje-shiu-dhe-debore-godasin-shtetet-e-bashkuara/,World,
1103,“Bild” hedh dyshime për daljen publike të Putin: Nuk lëviz duart dhe gishtat për 7 minuta e 45 sekonda,"Bild ka vënë në dukje një sjellje të pazakontë të presidentit rus, Vladimir Putin, gjatë një fjalimi të mbajtur për sulmin në Oreshnik, pranë lumit Dnipro. Analiza e medias ka ngritur pikëpyetje mbi mënyrën e paraqitjes së diktatorit rus, duke nënvizuar detaje të cilat bien në sy për shkak të ndryshimit nga sjelljet e tij të zakonshme publike. Sipas raportit, fjalimi i 72-vjeçarit zgjati 7 minuta e 45 sekonda. Megjithatë, ajo që ka tërhequr më shumë vëmendjen ishte fakti që duart dhe gishtat e tij mbetën krejtësisht të palëvizur gjatë gjithë kohës. Mediumi e ka përshkruar këtë pamje sikur duart ishin të “ngjitura” për tavoline ose të “ngrira” në vend, duke sugjeruar se kjo mund të jetë rezultat i editimit ose ndonjë sjelljeje të qëllimshme për të transmetuar stabilitet. Sipas Bild, ky ndryshim mund të jetë shenjë e një ndryshimi më të thellë në gjendjen e tij fizike ose mendore. Bild highlights Putin’s odd behavior during his speech on Oreshnik strike on the Dnipro Putin’s speech lasted 7 minutes and 45 seconds. His hands and fingers remained still as if glued to the table or frozen during editing. This contrasts sharply with his usually animated… pic.twitter.com/WMSFkaFyg8 — NEXTA (@nexta_tv) November 23, 2024",https://kohajone.com/bota/bild-hedh-dyshime-per-daljen-publike-te-putin-nuk-leviz-duart-dhe-gishtat-per-7-minuta-e-45-sekonda/,World,
1104,A mund të arrestohet kryeministri izraelit në Gjermani?,"Nga DW A mund të arrestohet kryeministri izraelit, Benjamin Netanyahu në Gjermani pas urdhër arrestit ndërkombëtar të GJNP? Qeveria federale në verifikim. Qeveria gjermane e pakicës, e përbërë tani nga socialdemokratët dhe Të Gjelbrit sigurisht që do të kishte dashur ta shmangte këtë çështje, edhe nëse e kishte kuptuar kohë më parë se kjo problematikë po i afrohej: Gjykata Penale Ndërkombëtare (GJNP) -(ICC) në Hagë lëshoi urdhër arreste ndërkombëtare kundër kryeministrit izraelit, Benjamin Netanyahu dhe ish-ministrit të Mbrojtjes, Joav Galant. Argumentimi: Ka arsye të mjaftueshme për të supozuar se me luftën në Rripin e Gazës, të dy ngarkohen si bashkëfajtorë në krime kundër njerëzimit dhe krime lufte. Një urdhër arresti u lëshua gjithashtu për liderin e Hamasit, Mohammed Diab Ibrahim Al-Masri. Gjermania mbështetëse e fortë e Gjykatës në Hagë
Gjermania konsiderohet si një nga mbështetëset më të mëdha të Gjykatës Ndërkombëtare Penale në Hagë, e cila filloi veprimtarinë në korrik 2002 dhe ka 124 shtete anëtare. Megjithatë, aty nuk përfshihen vende të rëndësishme si SHBA apo Rusia. Duhet kujtuar, Gjykata vetë nuk ka kapacitete të ekzekutojë vetë urdhërarrestet. Por shtetet e saj anëtare – përfshirë Gjermaninë – janë zyrtarisht të detyruara të arrestojnë të kërkuarit, nëse janë në territorin e tyre. Me fjalë të tjera: Nëse Netanyahu vjen në Gjermani, ai do të duhej të arrestohej. Apo jo? Nuk duhet harruar, se ekziston edhe përgjegjësia e veçantë historike e Gjermanisë ndaj Izraelit. Kjo bëri që reagimet gjermane pas vendimit në Hagë të tingëllojnë të mundimshme, “edhe ashtu” “edhe kështu”. Ministrja e Jashtme gjermane, Annalena Baerbock (Të Gjelbrit), u shfaq në Televizionin e Parë Gjerman (ARD) nga konferenca e klimës në Baku. Ajo tha: “Ne i përmbahemi ligjit në nivel kombëtar, evropian dhe ndërkombëtar. Dhe kjo është arsyeja pse tani po shqyrtojmë me kujdes se çfarë do të thotë kjo për ne në aspektin e zbatimit ndërkombëtar.” Pak më vonë, qeveria lëshoi ​​një deklaratë për shtyp në Berlin ku thuhej: “Qeveria Federale është në dijeni të vendimit të Gjykatës Ndërkombëtare Penale për urdhër-arrestet e kërkuara kundër kryeministrit izraelit Benjamin Netanyahu dhe ish-ministrit të Mbrojtjes Joav. Galant.” Edhe këtu, si deklarata e Baerbock, shfaqet fjala “shqyrtim”, të cilin qeveria tani dëshiron ta bëjë. Dhe vijon duke thënë: “Do të bëhej fjalë për veprime të mëtejshme, nëse kryeministri, Benjamin Netanyahu dhe ish-ministri i Mbrojtjes, Joav Galant do të pritej të qëndronin në Gjermani”. Netanjahu ishte në Gjermani para një viti e gjysmë
Pothuajse të lehtësuar, politikanë të tjerë të qeverisë gjermane theksuan të premten se një vizitë e Netanjahut nuk të pritet në të ardhmen të afërt. Kreu i qeverisë izraelite ishte për herë të fundit në Berlin për vizitë në Berlin në mars 2023, gjashtë muaj para sulmit terrorist të Hamasit ndaj Izraelit më 7 tetor. Hamasi, një grup militant islamist palestinez nga Bashkimi Evropian, SHBA, Gjermania dhe vende të tjera klasifikohet si organizatë terroriste. Ashtu si me rreth dhjetë vende të tjera, Gjermania mban të ashtuquajturat konsultime qeveritare me Izraelin, d.m.th. takime të kabineteve qeveritare të të dyja palëve. Konsultimet qeveritare synojnë të nxjerrin në pah marrëdhënien e veçantë dypalëshe. Një takim i tillë u zhvillua për herë të parë në Jerusalem në vitin 2008 nën Kancelaren e atëhershme Angela Merkel (CDU), dhe i fundit ishte në tetor 2018. Zëdhënësi i qeverisë: Arrestimi i vështirë për t’u përfytyruar
Si do të veprojë pra qeveria federale gjermane me vendimin? Shumë gazetarë donin ta dinin këtë në një konferencë për shtyp. Në përgjigje të një pyetjeje në lidhje me dilemën mes gjykatës penale dhe solidaritetit me Izraelin, zëdhënësi i qeverisë Steffen Hebestreit tha: “Nga njëra anë është rëndësia e Gjykatës Ndërkombëtare Penale, të cilën ne e mbështesim fuqishëm, dhe nga ana tjetër përgjegjësia historike, si e cituat ju. Në dritën e këtyre dy aspekteve duhet parë kjo deklaratë. Mund të tundohesha e të them, që e kam të vështirë të përfytyroj, që mbi këtë bazë të bëjmë arrestime në Gjermani.” Kryeministri i landit Hesen, CDU: Vendimi është “absurd”
Ndërkohë që qeveria gjermane përpiqet të gjejë një qëndrim të qartë midis mbështetjes bazë për Izraelin dhe mbështetjes për gjykatën penale, politikanë të tjerë gjermanë e kanë më të lehtë këtë. Kryeministri i landit federal Hesen, Boris Rhein (CDU) i quajti urdhër-arrestet “absurde” të premten. Izraeli është në një luftë për më shumë se një vit, të nisur nga organizata terroriste Hamas me sulmin e saj barbar ndaj qytetarëve të pafajshëm, shtoi Rhein: “Është krejtësisht e pamundur për mua që një kryeministër i zgjedhur në mënyrë demokratike nga Izraeli të arrestohet në tokën gjermane. sepse ai mbron vendin e tij kundër terroristëve”. Por Rhein e di gjithashtu se është e vështirë aktualisht të imagjinohet që Netanyahu të vizitojë Gjermaninë.",https://kohajone.com/bota/a-mund-te-arrestohet-kryeministri-izraelit-ne-gjermani/,World,
1105,Zëri i Amerikës: Urdhër-arresti i Gjykatës Ndërkombëtare Penale ndaj udhëheqësve izraelitë përçan Perëndimin,"Urdhër-arresti i Gjykatës Ndërkombëtare Penale ndaj Kryeministrit izraelit Benjamin Netanyahu, që shënon herën e parë që një kryeministër në detyrë i një aleati të rëndësishëm perëndimor po akuzohet për krime lufte dhe krime ndaj njerëzimit nga një gjykatë ndërkombëtare, ka shkaktuar përçarje mes udhëheqësve botërorë. Shtëpia e Bardhë kundërshtoi vendimin, duke thënë se gjykata nuk ka juridiksion mbi këtë çështje, ndërkohë që zyrtarët e lartë të Bashkimit Evropian thanë se vendimi paraqet detyrim ligjor për të gjithë anëtarët e saj. Kryeministri izraelit Netanyahu e quajti lëshimin e urdhër-arrestit “falimentim moral”. Vendimi i gjykatës kryesore ndërkombëtare për krime lufte për të lëshuar urdhër-arrest ndaj Kryeministrit Benjamin Netanyahu dhe ish Ministrit të tij të Mbrojtjes Yoav Gallant për luftën 13 muajshe në Gazë nxiti të premten reagime të shumta. Gjykata Ndërkombëtare Penale i akuzoi dy zyrtarët izraelitë për përdorimin e “urisë si mjet lufte” duke kufizuar ndihmën humanitare dhe duke vënë qëllimisht në shënjestër popullsinë civile gjatë luftës së Izraelit në Gazë, e cila filloi pas sulmit të Hamasit ndaj vendbanimeve izraelite. Vendimi u kundërshtua ashpër nga Kryeministri Netanyahu, i cili e quajti veprim anti-semitik, që ka për qëllim, siç tha ai, t’ia mohojë Izraelit të drejtën për t’u mbrojtur nga armiqtë që e synojnë shkatërrimin e tij. “Kjo është një ditë e zezë në historinë e shteteve… Ky është një falimentim moral që shkel të drejtën e demokracive për të mbrojtur veten nga terrorizmi vrastar”, tha ai. Lëshimi i urdhër-arrestit u kritikua edhe nga Shtëpia e Bardhë. “Ne e kundërshtojmë në thelb vendimin e gjykatës që të lëshojë urdhër-arrestet ndaj zyrtarëve izraelitë. Jemi të shqetësuar thellësisht nga nxitimi i prokurorit të kërkojë lëshimin e urdhër-arresteve dhe gabimet në procesin problematik që çoi drejt këtij vendimi. Shtetet e Bashkuara janë të qarta në qëndrimin e tyre se GJNP-ja nuk ka juridiksion mbi këtë çështje”, tha zëdhënësja e Shtëpisë së Bardhë, Karine Jean-Pierre. Shtetet e Bashkuara dhe Izraeli nuk janë anëtare të Gjykatës Ndërkombëtare Penale. Por aleatët tjerë të Izraelit, përfshirë disa shtete evropiane të cilat gëzojnë marrëdhënie miqësore, janë vënë në pozitë të vështirë. Disa, siç është Franca, mirëpritën vendimin e gjykatës dhe sinjalizuan se mund të arrestojnë kryeministrin Netanyahu nëse ai viziton ato. Përfaqësuesi i lartë i Bashkimit Evropian për Politikë të Jashtme dhe Siguri, Josep Borrell tha të premten se vendimi i gjykatës nuk është politik dhe se shtetet evropiane janë ligjërisht të detyruara ta zbatojnë atë. “Tragjedisë në Gazë i duhet dhënë fund. Vendimi nuk është vendim politik, është vendim i një gjykate ndërkombëtare të drejtësisë, që duhet të respektohet dhe të zbatohet… Ky vendim është ligjërisht i detyrueshëm për të gjitha shtetet, të gjitha shtetet anëtare të gjykatës, që përfshinë të gjitha shtetet anëtare të Bashkimit Evropian, të cilat janë të detyruara ta zbatojnë vendimin e gjykatës” tha ai. Por, përçarjet ishin të pranishme edhe në këtë bllok. Kryeministri hungarez Viktor Orban, një aleat i afërt i kryeministrit Netanyahu, u zotua ta injorojë urdhër-arrestin ndërkombëtar ndaj udhëheqësit izraelit dhe ftoi atë të vizitojë Hungarinë. “Është një vendim i pacipë, do të thosha cinik, i Gjykatës, që ndërhyn në një konflikt që ende po vazhdon, veshur me petkun ligjor, po që në fakt ndërhyn për qëllime politike ngaqë konflikti në Lindjen e Mesme ende nuk ka përfunduar… Dhe kjo nuk më lë zgjidhje tjetër përveçse ta kundërshtoj këtë vendim”, deklaroi ai. Zëdhënësi i qeverisë gjermane sugjeroi të premten se Gjermania mund të tregohet e rezervuar për të arrestuar Kryeministrin Netanyahu në bazë të këtij urdhër-arresti. “E kam të vështirë ta imagjinoj që do t’i bënim këto arrestime në Gjermani mbi këtë bazë”, deklaroi zëdhënësi i qeverisë gjermane, Steffen Hebestreit. Vendimi i gjykatës i shndërron Kryeministrin Netanyahu dhe të akuzuarit e tjerë në të pandehur, të kërkuar ndërkombëtarisht, që rrezikojnë të arrestohen sa herë që udhëtojnë jashtë vendit. Urdhër arresti mund t’i izolojë ata edhe më shumë dhe sipas analistëve ai do të thellojë përçarjet ndërmjet shteteve edhe më shumë. “Shtetet e Bashkuara nuk … janë anëtare të Gjykatës Ndërkombëtare Penale dhe nuk mund ta lëshojnë urdhër-arrestin, por shumica e shteteve të botës janë dhe në ato shtetet Netanyahu nuk mund të shkojë. Këto shtete përfshijnë Britaninë e Madhe, Francën, Gjermaninë. Është çështje shumë serioze dhe nuk mendoj se ai do të mund të udhëtojë atje. (Ky vendim) do ta përçajë botën edhe më shumë”, tha analistja Nomi Bar-Yaacov pranë institutit “Chatham House”. Ndërkohë që numri i të vrarëve në Gazë arriti në 44 mijë, sipas zyrtarëve shëndetësorë palestinezë, organizatat për të drejtat e njeriut e mirëpritën vendimin e Gjykatës Ndërkombëtare Penale si vendim që “godet përshtypjen që individë të caktuar janë mbi ligjin”. /VOA/",https://kohajone.com/bota/zeri-i-amerikes-urdher-arresti-i-gjykates-nderkombetare-penale-ndaj-udheheqesve-izraelite-percan-perendimin/,World,
1106,Orban: Merrini seriozisht kërcënimet e Putinit,"Kryeministri i Hungarisë, Viktor Orban i bën thirrje Europës që të përballet me Rusinë me logjikën e kohës se luftës dhe jo me një komunikim të stilit perëndimor. Orban një aleat i ngushtë i Vladimir Putin theksoi në një intervistë për radion shtetërore hungareze se paralajmërimet e Putin duhet të merren shumë seriozisht. ”Kur kemi të bëjmë me një vend si Rusia, i cili është thelbësisht i ndryshëm nga ne dhe i bazon politikat e tij kryesisht tek fuqia ushtarake, pozicioni i tij në botë dhe vizioni i tij për të ardhmen përcaktohen kryesisht nga fakti se ajo zotëron një nga ushtritë më të forta në botë dhe është e pajisur me armët më të avancuara dhe shkatërruese. Unë besoj se në dy muajt e ardhshëm, ne evropianët nuk duhet ta bazojmë qasjen tonë në rregullat e politikave të komunikimit të stilit të Evropës Perëndimore, por në një logjikë të kohës së luftës. Ne duhet të vazhdojmë me kujdes, duke peshuar çdo fjali dhe fjalë sipas parimeve të përbashkëta. Përndryshe, ne do të shohim se çfarë do të ndodhë”, ka thënë Orban.",https://kohajone.com/bota/orban-merrini-seriozisht-kercenimet-e-putinit/,World,
1107,"Dëbimi i emigrantëve, Teksasi i ofron Trump gati 567 hektarë tokë","Zyrtarët e Teksasit i kanë ofruar ekipit të ri tranzitor të përzgjedhur nga presidenti i ardhshëm Donald Trump, plot 567 hektarë tokë, për ta përdorur si hapësire për planet e administratës së re, për deportimet masive. Komisioneri shtetëror i Teksasit, Dawn Buckingham thotë se ende pret një përgjigje nga ekipi i Trump, pas letrës në të cilën i ofrohet Konteja Starr, si vendi i duhur për tu marrë me emigrantët dhe deportimet masive, paralajmëruar nga Trump gjatë fushatës. “Ndoshta Trump është i interesuar për ndonjë hapësirë tjetër dhe ne kemi 13 milionë hektarë tokë në Teksas në dispozicion për planet e tij”, thotë Buckingham. Cari i kufirit, ai që do të mbikëqyrë planin e Trump për emigracionin e paligjshëm në SHBA, Tom Homan, pritet të vizitojë Jugun e Teksas në 26 nëntor, për tu takuar atje me Guvernatorin Greg Abbott dhe ende nuk dihet nëse do të shohin nga afër edhe tokën në fjalë, në kontenë Starr.",https://kohajone.com/bota/debimi-i-emigranteve-teksasi-i-ofron-trump-gati-567-hektare-toke/,World,
